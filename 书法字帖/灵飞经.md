# 灵飞经

灵飞经是道教经名，主要阐述存思之法。今道藏有《上清琼宫灵飞六甲左右上符》，一卷。《汉武内传》谓此经用于请命延算、长生久视、驱策众灵、役使鬼神。

《灵飞经》是唐代著名小楷之一，无名款。元袁桷，明董其昌皆以为唐钟绍京书，但启功先生认为只是无名经生所书。

钟绍京，字可大，虔州赣人。官至中书令，越国公。书学二王、褚、薛，在当时是享有盛名的书法家，时号“小钟”，也是收藏家，个人收藏名家真迹数百卷。《灵飞经》笔势圆劲，字体精妙。后人初习小楷多以此为范本。



## 琼宫五帝

![1]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj1.jpg )

![2]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj2.jpg )

![3]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj3.jpg )

![4]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj4.jpg )

![5]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj5.jpg )

![6]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj6.jpg )

![7]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj7.jpg )

![8]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj8.jpg )

![9]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj9.jpg )

![10]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj10.jpg )


## 灵飞六甲

![11]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj11.jpg )

![12]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj12.jpg )

![13]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj13.jpg )

![14]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj14.jpg )

![15]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj15.jpg )

![16]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj16.jpg )

![17]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj17.jpg )

![18]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj18.jpg )

![19]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj19.jpg )

![20]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj20.jpg )

![21]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj21.jpg )

![22]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj22.jpg )


## 以感通者

![23]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj23.jpg )

![24]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj24.jpg )

![25]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj25.jpg )

![26]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj26.jpg )

![27]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj27.jpg )

![28]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj28.jpg )

![29]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj29.jpg )

![30]( https://codechina.csdn.net/xu180/imgs/-/raw/master/%E4%B9%A6%E6%B3%95%E5%AD%97%E5%B8%96/lingfeijing/lfj30.jpg )


```
灵飞经

琼宫五帝内思上法
常以正月二月甲乙之日，平旦，沐浴斋戒，入室东向，叩齿九通，平坐，思东方东极玉真青帝君，讳云拘，字上伯，衣服如法，乘青云飞舆，从青要玉女十二人，下降斋室之内，手执通灵青精玉符，授与兆身，兆便服符一枚，微祝曰：“青上帝君，厥讳云拘，锦帔青裙，游回虚无，上晏常阳，洛景九隅，下降我室，授我玉符，通灵致真，五帝齐躯，三灵翼景，太玄扶舆，乘龙驾云，何虑何忧，逍遥太极，与天同休。”毕，咽气九咽，止。

四月五月丙丁之日，平旦，入室南向，叩齿九通，平坐，思南方南极玉真赤帝君，讳丹容，字洞玄，衣服如法，乘赤云飞舆，从绛宫玉女十二人，下降斋室之内，手执通灵赤精玉符，授与兆身，兆便服符一枚，微祝曰：“赤帝玉真，厥讳丹容，丹锦绯罗，法服洋洋，出清入玄，晏景常阳，回降我庐，授我丹章，通灵致真，变化万方，玉女翼真，五帝齐双，驾乘朱凤，游戏太空，永保五灵，日月齐光。”毕，咽气八过，止。

七月八月庚辛之日，平旦，入室西向，叩齿九通，平坐，思西方西极玉真白帝君，讳浩庭，字素罗，衣服如法，乘素云飞舆，从太素玉女十二人，下降斋室之内，手执通灵白精玉符，授与兆身，兆便服符一枚，微祝曰：“白帝玉真，号曰浩庭，素罗飞裙，羽盖郁青，晏景常阳，回驾上清，流真曲降，下鉴我形，授我玉符，为我致灵，玉女扶舆，五帝降軿，飞云羽翠，升入华庭，三光同辉，八景长并。”毕，咽气六过，止。

十月十一月壬癸之日，平旦，入室北向，叩齿九通，平坐，思北方北极玉真黑帝君，讳玄子，字上归，衣服如法，乘玄云飞舆，从太玄玉女十二人，下降斋室之内，手执通灵黑精玉符，授与兆身，兆便服符一枚，微祝曰：“北帝黑真，号曰玄子，锦帔罗裙，百和交起，徘徊上清，琼宫之里，回真下降，华光焕彩，授我灵符，百关通理，玉女侍卫，年同劫纪，五帝齐景，永保不死。”毕，咽气五过，止。

三月六月九月十二月戊巳之日，平旦入室，向太岁叩齿九通，平坐，思中央中极玉真黄帝君，讳文梁，字总归，衣服如法，乘黄云飞舆，从黄素玉女十二人，下降斋室之内，手执通灵黄精玉符，授与兆身，兆便服符一枚，微祝曰：“黄帝玉真，总御四方，周流无极，号曰文梁，五彩交焕，锦帔罗裳，上游玉清，徘徊常阳，九曲华关，流看琼堂，乘云骋辔，下降我房，授我玉符，玉女扶将，通灵致真，洞达无方，八景同舆，五帝齐光。”毕，咽气十二过，止。

灵飞六甲内思通灵上法
凡修六甲上道，当以甲子之日，平旦，墨书白纸太玄宫玉女左灵飞一旬上符，沐浴清斋入室，北向六拜，叩齿十二通，顿服一旬十符，祝如上法。毕，平坐闭目，思太玄玉女十真人，同服玄锦帔、青罗飞华之裙，头并颓云三角髻，馀发散垂之至腰，手执玉精神虎之符，共乘黑翮之凤、白鸾之车，飞行上清，晏景常阳，回真下降，入兆身中，兆便心念甲子一旬玉女，讳字如上，十真玉女悉降兆形，乃叩齿六十通，咽液六十过。毕，微祝曰：“右飞左灵，八景华清，上植琳房，下秀丹琼，合度八纪，摄御万灵，神通积感，六气练精，云宫玉华，乘虚顺生，锦帔罗裙，霞映紫庭，腰带虎书，络羽建青，手执神符，流金火铃，挥邪却魔，保我利贞，制勒众妖，万恶泯平，同游三元，回老反婴，坐在立亡，侍我六丁，猛兽卫身，从以朱兵，呼吸江河，山岳颓倾，立致行厨，金醴玉浆，收束虎豹，叱咤幽冥，役使鬼神，朝伏千精，所愿从心，万事刻成，分道散躯，恣意化形，上补真人，天地同生，耳聪目明，彻视黄宁，六甲玉女，为我使令。”毕乃开目，初存思之时，当平坐接手于膝上，勿令人见，见则真光不一，思虑伤散，戒之。

甲戌日平旦，黄书黄素宫玉女左灵飞一旬上符，沐浴入室，向太岁六拜，叩齿十二通，顿服一旬十符，祝如上法。毕，平坐闭目，思黄素玉女十真，同服黄锦帔、紫罗飞羽裙，头并颓云三角髻，馀发散之至腰，手执神虎之符，乘九色之凤、白鸾之车，飞行上清，晏景常阳，回真下降，入兆身中，兆便心念甲戌一旬玉女，讳字如上，十真玉女悉降兆形，乃叩齿六通，咽液六十过。毕，祝如前太玄之文。

甲申之日平旦，白书黄纸太素宫玉女左灵飞一旬上符，沐浴入室，向西六拜，叩齿十二通，顿服一旬十符，祝如上法。毕，平坐闭目，思太素玉女十真，同服白锦帔、丹罗华裙，头并颓云三角髻，馀发散之至腰，手执神虎之符，乘朱凤白鸾之车，飞行上清，晏景常阳，回真下降，入兆身中，兆便心念甲申一旬玉女，讳字如上，十真玉女悉降兆形，乃叩齿六通，咽液六十过。毕，祝如太玄之文。

甲午之日平旦，朱书绛宫玉女右灵飞一旬上符，沐浴入室，向南六拜，叩齿十二通，顿服一旬十符，祝如上法。毕，平坐闭目，思绛宫玉女十真，同服丹锦帔、素罗飞裙，头并颓云三角髻，馀发散之至腰，手执玉精金虎之符，乘朱凤白鸾之车，飞行上清，晏景常阳，回真下降，入兆身中，兆便心念甲午一旬玉女，讳字如上，十真玉女悉降兆身，乃叩齿六通，咽液六十过。毕，祝如太玄之文。

甲辰之日平旦，丹书拜精宫玉女右灵飞一旬上符，沐浴入室，向本命六拜，叩齿十二通，顿服一旬十符，祝如上法。毕，平坐闭目，思拜精玉女十真，同服紫锦帔、碧罗飞华裙，头并颓云三角髻，馀发散之至腰，手执金虎之符，乘黄翮之凤、白鸾之车，飞行上清，晏景常阳，回真下降，入兆身中，兆便心念甲辰一旬玉女，讳字如上，十真玉女悉降兆身，乃叩齿六通，咽液六十过。毕，祝如太玄之文。

甲寅之日平旦，青书青要宫玉女右灵飞一旬上符，沐浴入室，向东六拜，叩齿十二通，顿服一旬十符，祝如上法。毕，平坐闭目，思青要玉女十真，同服紫锦帔、丹青飞裙，头并颓云，三角髻，余发散之至腰，手执金虎之符，乘青翮之凤、白鸾之车，飞行上清，晏景常阳，回真下降，入兆身中，兆便心念甲寅一旬玉女，讳字如上，十真玉女悉降兆身，乃叩齿六通，咽液六十过。毕，祝如太玄之文。

行此道，忌淹污、经死丧之家，不得与人同床寝，衣服不借人，禁食五辛及一切肉。又对近妇人尤禁之甚，令人神丧魂亡，生邪失性，灾及三世，死为下鬼，常当烧香于寝床之首也。

上清琼宫玉符，乃是太极上宫四真人，所受于太上之道，当须精诚洁心，澡除五累，遗秽污之尘浊，杜淫欲之失正，目存六精，凝思玉真，香烟散室，孤身幽房，积毫累著，和魂保中，仿佛五神，游生三宫，豁空竞于常辈，守寂默以感通者，六甲之神不逾年而降已也。子能精修此道，必破券登仙矣。信而奉者为灵人，不信者将身没九泉矣。上清六甲虚映之道，当得至精至真之人，乃得行之，行之既速，致通降而灵气易发。久勤修之，坐在立亡，长生久视，变化万端，行厨卒致也。

九疑真人韩伟远，昔受此方于中岳宋德玄。德玄者，周宣王时人，服此灵飞六甲得道，能一日行三千里，数变形为鸟兽，得真灵之道。今在嵩高，伟远久随之，乃得受法，行之道成，今处九疑山，其女子有郭芍药、赵爱儿、王鲁连等，并受此法而得道者，复数十人，或游玄洲，或处东华，方诸台今见在也。南岳魏夫人言此云：“郭芍药者，汉度辽将军阳平郭骞女也，少好道，精诚真人因授其六甲。赵爱儿者，幽州刺史刘虞别驾渔阳赵该姊也，好道得尸解，后又受此符。王鲁连者，魏明帝城门校尉范陵王伯纲女也，亦学道，一旦忽委壻李子期，入陆浑山中，真人又授此法。子期者，司州魏人，清河王传（《灵飞经》四十三行墨迹本作“传（传）”字）者也，其常言此妇狂走云，一旦失所在。

上清琼宫阴阳通真秘符
每至甲子及余甲日，服上清太阴符十枚，又服太阳符十枚，先服太阴符也，勿令人见之，宁与人千金，不与人六甲，阴正此之谓。服二符，叩齿十二通，微祝曰：“五帝上真，六甲玄灵，阴阳二气，元始所生，总统万道，捡灭游精，镇魂固魄，五内华荣，常使六甲，运役六丁，为我降真，飞云紫軿，乘空驾浮，上入玉庭。”毕，服符，咽液十二过，止。
阳符
阴符
朱书
太玄女灵珠 字承翼
墨书
太玄玉女兰修，字清明
右此六甲阴阳符，当与六甲符具服，阳曰朱书符，阴曰墨书符，祝如上法。
欲令人恒斋戒，忌血秽，若污慢所奉，不尊道法者，殒为下鬼，敬护之者长生，潜泄之者凋零。吞符咀嚼，取朱字之津液而吐出滓著，香火中勿符纸纳胃中也。
```
