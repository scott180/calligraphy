## 古文诗词

```
人心惟危，道心惟微；惟精惟一，允执厥中。
天行健，君子以自强不息。地势坤，君子以厚德载物。
```

### 一、古文

#### 滕王阁序
```
滕王阁序 王勃

　　豫章故郡，洪都新府。星分翼轸(zhěn)，地接衡庐。襟三江而带五湖，控蛮荆而引瓯（ōu）越。物华天宝，龙光射牛斗之墟；人杰地灵，徐孺下陈蕃(fān)之榻。
雄州雾列，俊采星驰，台隍(huáng)枕夷夏之交，宾主尽东南之美。都督阎公之雅望，棨(qǐ )戟遥临；宇文新州之懿(yì)范，襜(chān )帷(wéi)暂驻。
十旬休假，胜友如云；千里逢迎，高朋满座。腾蛟起凤，孟学士之词宗；紫电清霜，王将军之武库。家君作宰，路出名区；童子何知，躬逢胜饯。
　　时维九月，序属三秋。潦（lǎo）水尽而寒潭清，烟光凝而暮山紫。俨(yǎn)骖騑(cān fēi)于上路，访风景于崇阿(ē)。临帝子之长洲，得天人之旧馆。
层峦耸翠，上出重霄；飞阁流（一作 翔）丹，下临无地。鹤汀（tīng）凫(fú )渚（zhǔ），穷岛屿之萦(yíng)回；桂殿兰宫，即（一作 列）冈峦之体势。
披绣闼（tà），俯雕甍(méng )。山原旷其盈视，川泽纡(yū)其骇瞩。闾(lǘ)阎(yán) 扑地，钟鸣鼎食之家；舸（gě)舰弥津，青雀黄龙之舳（zhú）。
云销雨霁(jì)，彩彻区明（或作 虹销雨霁，彩彻云衢 qú）。落霞与孤鹜(wù)齐飞，秋水共长天一色。渔舟唱晚，响穷彭蠡（l ǐ）之滨；雁阵惊寒，声断衡阳之浦。
遥襟甫畅，逸兴遄(chuán)飞。爽籁发而清风生，纤歌凝而白云遏(è)。睢(suī)园绿竹，气凌彭泽之樽；邺(yè)水朱华，光照临川之笔。四美具，二难并。
穷睇眄(dì miǎn)于中天，极娱游于暇日。天高地迥(jiǒng)，觉宇宙之无穷；兴尽悲来，识盈虚之有数。望长安于日下，目吴会（kuài）于云间。
地势极而南溟(míng)深，天柱高而北辰远。关山难越，谁悲失路之人；萍水相逢，尽是他乡之客。怀帝阍(hūn)而不见，奉宣室以何年。
　　嗟(jiē)乎！时运不齐，命途多舛(chuǎn)；冯唐易老，李广难封。屈贾谊（yì）于长沙，非无圣主；窜梁鸿于海曲，岂乏明时？所赖君子见机，达人知命。
老当益壮，宁移白首之心？穷且益坚，不坠青云之志。酌贪泉而觉爽，处涸辙（hé zhé）以犹欢。北海虽赊（shē），扶摇可接；东隅(yú)已逝，桑榆非晚。
孟尝高洁，空余报国之情；阮籍猖狂，岂效穷途之哭！
　　勃，三尺微命，一介书生。无路请缨，等终军之弱冠（guàn）；有怀投笔，慕宗悫（què）之长风。舍簪（zān）笏（hù）于百龄，奉晨昏于万里。
非谢家之宝树，接孟氏之芳邻。他日趋庭，叨(tāo)陪鲤对；今兹捧袂(mèi)，喜托龙门。杨意不逢，抚凌云而自惜；钟期既遇，奏流水以何惭？
　　呜呼！胜地不常，盛筵(yán)难再；兰亭已矣，梓(zǐ) 泽丘墟。临别赠言，幸承恩于伟饯；登高作赋，是所望于群公。
敢竭鄙怀，恭疏短引；一言均赋，四韵俱成。请洒潘江，各倾陆海云尔。　
　　滕王高阁临江渚，佩玉鸣鸾罢歌舞。
　　画栋朝飞南浦云，珠帘暮卷西山雨。
　　闲云潭影日悠悠，物换星移几度秋。
　　阁中帝子今何在？槛外长江空自流。
```


#### 赤壁赋
```
赤壁赋 苏轼

　　壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。
白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。(冯 通：凭)
　　于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。”客有吹洞箫者，倚歌而和之。其声呜呜然，如怨如慕，如泣如诉；
余音袅袅，不绝如缕。舞幽壑之潜蛟，泣孤舟之嫠妇。
	苏子愀然，正襟危坐而问客曰：“何为其然也？”客曰：“‘月明星稀，乌鹊南飞。’此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？
方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，
举匏樽以相属。寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”
	苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，
而又何羡乎！且夫天地之间，物各有主，苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭。
是造物者之无尽藏也，而吾与子之所共适。”(共适 一作：共食)
	客喜而笑，洗盏更酌。肴核既尽，杯盘狼籍。相与枕藉乎舟中，不知东方之既白。
```


#### 陋室铭
```
陋室铭 刘禹锡 

　　山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入廉青。谈笑有鸿儒，往来无白丁。可以调素琴，阅金经。
	无丝竹之乱耳，无案牍之劳形。南阳诸葛庐，西蜀子云亭。孔子云：「何陋之有？」
```

#### 归去来辞
```
归去来辞 陶渊明 

　　归去来兮！田园将芜胡不归？既自以心为形役，奚惆怅而独悲？悟已往之不谏，知来者之可追；实迷途其未远，觉今是而昨非。
　　舟遥遥以轻扬，风飘飘而吹衣。问征夫以前路，恨晨光之熹微。乃瞻衡宇，载欣载奔。僮仆欢迎，稚子候门。三径就荒，松菊犹存。
携幼入室，有酒盈樽。引壶觞以自酌，眄庭柯以怡颜，倚南窗以寄傲，审容膝之易安。园日涉以成趣，门虽设而常关。
策扶老以流憩，时矫首而遐观。云无心以出岫，鸟倦飞而知还。景翳翳以将入，抚孤松而盘桓。
　　归去来兮！请息交以绝游。世与我而相遗，复驾言兮焉求？悦亲戚之情话，乐琴书以消忧。农人告余以春及，将有事乎西畴。
或命巾车，或棹孤舟。既窈窕以寻壑，亦崎岖而经丘。木欣欣以向荣，泉涓涓而始流。羡万物之得时，感吾生之行休。
　　已矣乎！寓形宇内复几时，曷不委心任去留，胡为遑遑欲何之？富贵非吾愿，帝乡不可期。
怀良辰以孤往，或植杖而耘耔，登东皋以舒啸，临清流而赋诗。聊乘化以归尽，乐夫天命复奚疑。
```

#### 生于忧患，死于安乐
```
生于忧患，死于安乐 先秦：孟子及其弟子

　　舜发于畎亩之中，傅说举于版筑之间，胶鬲举于鱼盐之中，管夷吾举于士，孙叔敖举于海，百里奚举于市。
故天将降大任于是人也，必先苦其心志，劳其筋骨，饿其体肤，空乏其身，行拂乱其所为，所以动心忍性，曾益其所不能。(是人 一作：斯人)
　　人恒过，然后能改；困于心，衡于虑，而后作；征于色，发于声，而后喻。入则无法家拂士，出则无敌国外患者，国恒亡。然后知生于忧患而死于安乐也。
```

#### 春夜宴从弟桃花园序
```
春夜宴从弟桃花园序  李白

夫天地者，万物之逆旅也；光阴者，百代之过客也。而浮生若梦，为欢几何？古人秉烛夜游，良有以也。
况阳春召我以烟景，大块假我以文章。会桃李之芳园，序天伦之乐事。群季俊秀，皆为惠连；吾人咏歌，独惭康乐。幽赏未已，高谈转清。
开琼筵以坐花，飞羽觞而醉月。不有佳咏，何伸雅怀？如诗不成，罚依金谷酒数。

```

### 二、十首宋词

```
1、满江红
　　岳飞
　　怒发冲冠，凭阑处、潇潇雨歇。 抬望眼，仰天长啸，壮怀激烈。 三十功名尘与土，八千里路云和
月。 莫等闲、白了少年头，空悲切。
　　靖康耻，犹未雪;臣子恨，何时灭。 驾长车踏破，贺兰山缺。 壮志饥餐胡虏肉，笑谈渴饮匈奴血。
待从头、收拾旧江山，朝天阙。

2、卜算子 咏梅
　　陆游
　　驿外断桥边， 寂寞开无主。 已是黄昏独自愁， 更著风和雨。
　　无意苦争春， 一任群芳妒。 零落成泥碾作尘， 只有香如故。

3、念奴娇·赤壁怀古
　　苏轼
　　大江东去，浪淘尽，千古风流人物。
　　故垒西边，人道是、三国周郎赤壁。
　　乱石穿空，惊涛拍岸，卷起千堆雪。
　　江山如画，一时多少豪杰。
　　遥想公谨当年，小乔初嫁了，雄姿英发。
　　羽扇纶巾，谈笑间、樯橹灰飞烟灭。
　　故国神游，多情应笑我，早生华发，
　　人生如梦，一尊还酹江月。

4、水调歌头·中秋
　　苏轼
　　明月几时有?把酒问青天。不知天上宫阙，今夕是何年。我欲乘风归去，惟恐琼楼玉宇，高处不胜
寒。起舞弄清影，何似在人间!
　　转朱阁，低绮户，照无眠。不应有恨，何事长向别时圆?人有悲欢离合，月有阴睛圆缺，此事古难
全。但愿人长久，千里共蝉娟。

5、鹊桥仙
　　秦观
　　纤云弄巧，飞星传恨，
　　银汉迢迢暗度。
　　金风玉露一相逢，
　　便胜却、人间无数。
　　柔情似水，佳期如梦，
　　忍顾鹊桥归路。
　　两情若是久长时，
　　又岂在、朝朝暮暮。

6、雨霖铃 
	柳永
　　寒蝉凄切，对长亭晚，骤雨初歇。
　　都门帐饮无绪，留恋处兰舟催发。
　　执手相看泪眼，竞无语凝噎。
　　念去去千里烟波，暮霭沉沉楚天阔。
　　多情自古伤离别，更哪堪冷落清秋节!
　　今宵酒醒何处?杨柳岸晓风残月。
　　此去经年，应是良辰好景虚设。
　　便纵有千种风情，更与何人说?

7、虞美人
　　唐-李煜
　　春花秋月何时了，
　　往事知多少。
　　小楼昨夜又东风，
　　故国不堪回首月明中。
　　雕栏玉砌应犹在，
　　只是朱颜改。
　　问君能有几多愁，
　　恰似一江春水向东流。

8、一剪梅
　　李清照
　　红藕香残玉簟秋。
　　轻解罗裳，独上兰舟。
　　云中谁寄锦书来?
　　雁字回时，月满西楼。
　　花自飘零水自流。
　　一种相思，两处闲愁。
　　此情无计可消除，
　　才下眉头，却上心头。

9、江城子 乙卯正月二十日夜记梦
　　苏轼
　　十年生死两茫茫。
　　不思量，自难忘。
　　千里孤坟，无处话凄凉。
　　纵使相逢应不识，
　　尘满面，鬓如霜。
　　夜来幽梦忽还乡。
　　小轩窗，正梳妆。
　　相顾无言，惟有泪千行。
　　料得年年肠断处，
　　明月夜，短松冈。

10、青玉案·元夕
　　辛弃疾
　　东风夜放花千树，更吹落，星如雨。宝马雕车香满路。凤箫声动，玉壶光转，一夜鱼龙舞。
　　蛾儿雪柳黄金缕，笑语盈盈暗香去。众里寻他千百度，蓦然回首，那人却在灯火阑珊处。
```

### 三、经典诗词91首
```
1、江南 （汉乐府） 
江南可采莲。 
莲叶何田田， 
鱼戏莲叶间。 
鱼戏莲叶东， 
鱼戏莲叶西， 
鱼戏莲叶南， 
鱼戏莲叶北。 

2、长歌行（汉乐府）
青春园中葵，
朝露待日晞。
阳春布德泽，
万物生光辉。
常恐秋节至，
焜黄华叶衰。
百川东到海，
何时复西归。
少壮不努力，
老大徒伤悲。

3、七步诗
（三国 魏）曹植
煮豆燃豆萁， 
豆在釜中泣。
本是同根生， 
相煎何太急？

4、敕勒歌.（北朝乐府）
敕勒川，
阴山下。
天似穹庐，
笼盖四野。 
天苍苍，
野茫茫，
风吹草低见牛羊。

5、咏鹅 （唐）骆宾王 
鹅，鹅，鹅， 
曲项向天歌。 
白毛浮绿水， 
红掌拨清波。
6、风 （唐）李峤 
解落三秋叶，
能开二月花。 
过江千尽浪，
入竹万竿斜。

7、咏柳 （唐）贺知章
碧玉妆成一树高，
万条垂下绿丝绦。
不知细叶谁裁出，
二月春风似剪刀。

8、回乡偶书
（唐）贺知章
少小离家老大回，
乡音无改鬓毛衰。
儿童相见不相识，
笑问客从何处来。

9、凉州词 
（唐）王之涣 
黄河远上白云间，
一片孤城万仞山。
羌笛何须怨杨柳，
春风不度玉门关。

10、登鹳雀楼
（唐）王之涣
白日依山尽，
黄河入海流。
欲穷千里目，
更上一层楼。

11、春晓
 （唐）孟浩然
春眠不觉晓，
处处闻啼鸟。
夜来风雨声，
花落知多少。


12、宿建德江
（唐）孟浩然
移舟泊烟渚，
日暮客愁新。
野旷天低树，
江清月近人。

13、凉州词 
（唐）王翰
葡萄美酒夜光杯，
欲饮琵琶马上催。
醉卧沙场君莫笑，
古来征战几人回。

14、出塞
 (唐）王昌龄
秦时明月汉时关，
万里长征人未还。
但使龙城飞将在，
不教胡马度阴山。

15、从军行
(唐）王昌龄
青海长云暗雪山，
孤城遥望玉门关。
黄沙百战穿金甲，
不破楼兰终不还。

16、芙蓉楼送辛渐
(唐）王昌龄
寒雨连江夜入吴，
平明送客楚山孤。
洛阳亲友如相问，
一片冰心在玉壶。

17、鹿柴 （唐）王维 
空山不见人，
但闻人语响。
返景入深林，
复照青苔上。
18、送元二使安西
（唐）王维 
渭城朝雨浥轻尘，
客舍青青柳色新。
劝君更尽一杯酒，
西出阳关无故人。

19、九月九日忆山东兄弟 （唐）王维
独在异乡为异客，
每逢佳节倍思亲。
遥知兄弟登高处，
遍插茱萸少一人。

20、竹里馆（唐） 王维
独坐幽篁里，
弹琴复长啸。
深林人不知，
明月来相照。

21、静夜思
（唐） 李白
床前明月光，
疑是地上霜。
举头望明月，
低头思故乡。

22、望庐山瀑布
（唐） 李白
日照香炉生紫烟，
遥看瀑布挂前川。
飞流直下三千尺，
疑是银河落九天。

23、古朗月行 
（唐） 李白
小时不识月，
呼作白玉盘。
又疑瑶台镜，
飞在青云端。
24、赠汪伦
（唐） 李白
李白乘舟将欲行，
忽闻岸上踏歌声。
桃花潭水深千尺，
不及汪伦送我情。

25、黄鹤楼送孟浩然之广陵  （唐）李白
故人西辞黄鹤楼，
烟花三月下扬州。
孤帆远影碧空尽，
惟见长江天际流。

26、早发白帝城 
（唐） 李白
朝辞白帝彩云间，
千里江陵一日还。
两岸猿声啼不住，
轻舟已过万重山。

27、望天门山 
（唐） 李白 
天门中断楚江开，
碧水东流至此回。
两岸青山相对出，
孤帆一片日边来。

28、独坐敬亭山 
（唐） 李白 
众鸟高飞尽，
孤云独去闲。
相看两不厌，
唯有敬亭山。

29、秋浦歌（唐）李白
白发三千丈，
缘愁似个长。
不知明镜里，
何处得秋霜。
30、别董大
（唐） 高适
千里黄云白日曛，
北风吹雁雪纷纷。
莫愁前路无知己，
天下谁人不识君？

31、绝句
（唐） 杜甫
两个黄鹂鸣翠柳，
一行白鹭上青天。
窗含西岭千秋雪，
门泊东吴万里船。

32、春夜喜雨
（唐） 杜甫
好雨知时节，
当春乃发生。
随风潜入夜，
润物细无声。
夜径云俱黑，
江船火独明。
晓看红湿处，
花重锦官城。

33、绝句
（唐） 杜甫
迟日江山丽，
春风花草香。
泥融飞燕子，
沙暖睡鸳鸯。

34、江畔独步寻花
（唐） 杜甫
黄师塔前江水东，
春光懒困倚微风。
桃花一簇开无主，
可爱深红爱浅红。


35、闻官军收河南河北 （唐）杜甫
剑外忽传收蓟北，
初闻涕泪满衣裳。
却看妻子愁何在，
漫卷诗书喜欲狂。
白日放歌须纵酒，
青春作伴好还乡。
即从巴峡穿巫峡，
便下襄阳向洛阳。

36、赠花卿
（唐） 杜甫
锦城丝管日纷纷，
半入江风半入云。
此曲只应天上有，
人间能得几回闻。

37、江南逢李龟年
（唐） 杜甫
岐王宅里寻常见，
崔九堂前几度闻。
正是江南好风景，
落花时节又逢君。

38、逢雪宿芙蓉山主人 
（唐） 刘长卿 
日暮苍山远 ，
天寒白屋贫 。
柴门闻犬吠 ，
风雪夜归人 。

39、寒食
（唐） 韩翃
春城无处不飞花，
寒食东风御柳斜。
日暮汉官传蜡烛，
轻烟散入五侯家。

40、枫桥夜泊
（唐） 张继
月落乌啼霜满天，
江枫渔火对愁眠。
姑苏城外寒山寺，
夜半钟声到客船。

41、游子吟
（唐） 孟郊
慈母手中线，
游子身上衣。
临行密密缝，
意恐迟迟归。
谁言寸草心，
报得三春晖。

42、江雪
（唐）柳宗元
千山鸟飞绝，
万径人踪灭。
孤舟蓑笠翁，
独吊寒江雪。

43、渔歌子
（唐） 张志和
西塞山前白鹭飞，
桃花流水鳜鱼肥。
青箬笠，绿蓑衣，
斜风细雨不须归。

44、塞下曲（其二）
（唐） 卢纶
月黑雁飞高，
单于夜遁逃。
欲将轻骑逐，
大雪满弓刀。

45、塞下曲（其三）
（唐） 卢纶
林暗草惊风，
将军夜引弓。
平明寻白羽，
没在石棱中。

46、滁州西涧
（唐） 韦应物 
独怜幽草涧边生，
上有黄鹂深树鸣。
春潮带雨晚来急，
野渡无人舟自横。

47、竹枝词
（唐） 刘禹锡
杨柳青青江水平，
闻郎江上踏歌声。 
东边日出西边雨，
道是无晴却有晴。

48、望洞庭
（唐） 刘禹锡 
湖光秋月两相和，
潭面无风镜未磨。
遥望洞庭山水翠，
白银盘里一青螺。

49、浪淘沙
（唐） 刘禹锡 
九曲黄河万里沙，
浪淘风簸自天涯。
如今直上银河去，
同到牵牛织女家。

50、乌衣巷 
（唐）  刘禹锡 
朱雀桥边野草花，
乌衣巷口夕阳斜。 
旧时王谢堂前燕，
飞入寻常百姓家。

51、赋得古原草送别
（唐） 白居易
离离原上草，
一岁一枯荣。
野火烧不尽，
春风吹又生。
远芳侵古道，
晴翠皆荒城。
又送王孙去，
萋萋满别情。

52、池上 
（唐） 白居易 
小娃撑小艇，
偷采白莲回。
不解藏踪迹，
浮萍一道开。

53、忆江南
（唐） 白居易
江南好，
风景旧曾谙。 
日出江花红胜火，
春来江水绿如蓝。
能不忆江南？

54、小儿垂钓 
 (唐）胡令能 
蓬头稚子学垂纶，
侧坐莓苔草映身。
路人借问遥招手，
怕得鱼惊不应人。

55、悯农（一）
（唐） 李绅
锄禾日当午 ，
汗滴禾下土 。
谁知盘中餐 ，
粒粒皆辛苦 。

56、悯农（二）
（唐） 李绅
春种一粒粟 ，
秋收万颗子 。
四海无闲田 ，
农夫犹饿死 。

57、寻隐者不遇
（唐） 贾岛 
松下问童子，
言师采药去。
只在此山中，
云深不知处。

58、山行 
（唐） 杜牧
远上寒山石径斜，
白云生处有人家。
停车坐爱枫林晚，
霜叶红于二月花。

59、清明
（唐） 杜牧
清明时节雨纷纷，
路上行人欲断魂。
借问酒家何处有，
牧童遥指杏花村。

60、秋夕
（唐） 杜牧
银烛秋光冷画屏，
轻罗小扇扑流莹。
天阶夜色凉如水，
坐看牵牛织女性。


61、江南春
（唐） 杜牧
千里莺啼绿映红，
水村山郭酒旗风。
南朝四百八十寺，
多少楼台烟雨中。

62、乐游原
（唐）李商隐
向晚意不适，
驱车登古原。
夕阳无限好，
只是近黄昏。

63、商山早行
（唐） 温庭筠 
晨起动征铎，
客行悲故乡。
鸡声茅店月，
人迹板桥霜。
槲叶落山路，
枳花照驿墙。 
因思杜陵梦，
凫雁满回塘。

64、江上渔者
（宋） 范仲淹
江上往来人，
但爱鲈鱼美。
君看一叶舟，
出没风波里。

65、元日
（宋） 王安石
爆竹声中一岁除，
春风送暖入屠苏。
千门万户曈曈日，
总把新桃换旧符。

66、泊船瓜洲
 (宋）王安石 
京口瓜洲一水间，
钟山只隔数重山。
春风又绿江南岸，
明月何时照我还？

67、书湖阴先生壁 
（宋)王安石 
茅檐长扫净无苔，
花木成畦手自栽。
一水护田将绿绕，
两山排闼送青来。

68、梅花
（宋） 王安石 
墙角数枝梅，
凌寒独自开。
遥知不是雪，
为有暗香来。

69、六月二十七日望湖楼醉书
（宋） 苏轼
黑云翻墨未遮山，
白雨跳珠乱入船。
卷地风来忽吹散，
望湖楼下水如天。

70、饮湖上初晴后雨 
（宋） 苏轼　 
水光潋滟晴方好，
山色空蒙雨亦奇。
欲把西湖比西子，
淡妆浓抹总相宜。


71、惠崇《春江晓景》 
（宋）苏轼 
竹外桃花三两枝，
春江水暖鸭先知。
蒌蒿（lóu hāo）满地芦芽短， 
正是河豚欲上时。

72、　题西林壁 
（宋）苏轼 
横看成岭侧成峰，
远近高低各不同。
不识庐山真面目，
只缘身在此山中。

73、夏日绝句[1] 
（宋）李清照
生当作人杰，
死亦为鬼雄。
至今思项羽，
不肯过江东。

74、菩萨蛮·书江西造口壁 
（南宋） 辛弃疾 
郁孤台下清江水，
中间多少行人泪？
西北望长安，
可怜无数山。 
青山遮不住，
毕竟东流去。
江晚正愁余，
山深闻鹧鸪。

75、示儿 
（宋）陆游 
死去元知万事空，
但悲不见九州同。
王师北定中原日，
家祭无忘告乃翁。

76、秋夜将晓出篱门迎凉有感
（宋）陆游　 
三万里河东入海，
五千仞岳上摩天。
遗民泪尽胡尘里，
南望王师又一年。

77、四时田园杂兴（1）
（宋）范成大 
昼出耘田夜绩麻，
村庄儿女各当家。
童孙未解供耕织，
也傍桑阴学种瓜。

78、四时田园杂兴（2）
（宋）范成大 
梅子金黄杏子肥，
麦花雪白菜花稀。
日长篱落无人过，
唯有蜻蜓蛱蝶飞。

79、小池 
（宋） 杨万里
泉眼无声惜细流，
树阴照水爱晴柔。
小荷才露尖尖角，
早有蜻蜓立上头。

80、晓出净慈寺送林子方 
（宋）杨万里 
毕竟西湖六月中，
风光不与四时同。
接天莲叶无穷碧，
映日荷花别样红。

81、春日 
（宋）朱熹
胜日寻芳泗水滨，
无边光景一时新。
等闲识得东风面，
万紫千红总是春。

82、题临安邸 
（宋） 林升 
山外青山楼外楼，
西湖歌舞几时休。
暖风熏得游人醉，
直把杭州作汴州。

83、游园不值 
（宋）叶绍翁 
应怜屐齿印苍苔，
小扣柴扉久不开。
春色满园关不住，
一枝红杏出墙来。

84、乡村四月 
（宋）翁卷 
绿遍山原白满川，
子规声里雨如烟。
乡村四月闲人少，
才了蚕桑又插田。


85、墨梅
（元）王冕
我家洗砚池头树，
朵朵花开淡墨痕。
不要人夸好颜色，
只流清气满乾坤。

86、石灰吟
（明） 于谦 
千锤万凿出深山，
烈火焚烧若等闲。
粉骨碎身浑不怕，
要留清白在人间。

87、朝天子·咏喇叭 
（明） 王磐
喇叭，唢呐，
曲儿小，腔儿大。
官船来往乱如麻，
全仗你抬声价。
军听了军愁，
民听了民怕。
哪里去辨甚么真共假？
眼见的吹翻了这家，
吹伤了那家，
只吹的水尽鹅飞罢！

88、竹石 
（清）郑燮(xiè ) 
咬定青山不放松，
立根原在破岩中。
千磨万击还坚劲，
任尔东西南北风。

89、所见 
（清） 袁枚 
牧童骑黄牛，
歌声振林樾。
意欲捕鸣蝉，
忽然闭口立。

90、己亥杂诗
（清） 龚自珍
九州生气恃风雷，
万马齐喑究可哀。
我劝天公重抖擞，
不拘一格降人才。

91、人生若只如初见 
（清） 纳兰性德
人生若只如初见，何事秋风悲画扇？
等闲变却故人心，却道故人心易变。
骊山语罢清宵半，泪雨霖铃终不怨。
何如薄幸锦衣郎，比翼连枝当日愿。

```

### 四、中华经典诗词100篇
```
1. 诗经·关雎
关关雎鸠，在河之洲。窈窕淑女，君子好逑。
参差荇菜，左右流之。 窈窕淑女，寤寐求之。
求之不得，寤寐思服。悠哉悠哉，辗转反侧。
参差荇菜，左右采之。 窈窕淑女，琴瑟友之。
参差荇菜，左右芼之。窈窕淑女，钟鼓乐之。

2. 诗经·蒹葭
蒹葭苍苍，白露为霜。所谓伊人，在水一方。
溯洄从之，道阻且长。溯游从之，宛在水中央。
蒹葭萋萋，白露未晞。所谓伊人，在水之湄。
溯洄从之，道阻且跻。溯游从之，宛在水中坻。
蒹葭采采，白露未已。所谓伊人，在水之涘。
溯洄从之，道阻且右。溯游从之，宛在水中沚。

3.橘颂（屈原）
后皇嘉树，橘徕服兮。受命不迁，生南国兮。
深固难徙，更壹志兮。绿叶素荣，纷其可喜兮。
曾枝剡棘，圜果抟兮。青黄杂糅，文章烂兮。
精色内白，类任道兮。纷缊宜修，婷而不丑兮。
嗟尔幼志，有以异兮。独立不迁，岂不可喜兮？
深固难徙，廓其无术兮。苏世独立，横而不流兮。
闭心自慎，终不失过兮。秉德无私，参天地兮。
愿岁并谢，与长久兮。淑离不淫，梗其有理兮。
年岁虽少，可师长兮。行比伯夷，置以为像兮。

4.国殇（屈原）
操吴戈兮披犀甲，车错毂兮短兵接。旌蔽日兮敌若云，矢交坠兮土争先。
凌余阵兮躐余行，左骖殪兮右刃伤。霾两轮兮絷四马，援玉枹兮击鸣鼓。
天时怼兮威灵怒，严杀尽兮弃原野。出不入兮往不反，平原忽兮路超远。
带长剑兮挟秦弓，首身离兮心不惩。诚既勇兮又以武，终刚强兮不可凌。
身既死兮神以灵，魂魄毅兮为鬼雄。

5.木兰辞（《乐府诗集》）
唧唧复唧唧，木兰当户织。不闻机杼声，唯闻女叹息。
问女何所思？问女何所忆？女亦无所思，女亦无所忆。
昨夜见军帖，可汗大点兵，军书十二卷，卷卷有爷名。
阿爷无大儿，木兰无长兄，愿为市鞍马，从此替爷征。 
东市买骏马，西市买鞍鞯，南市买辔头，北市买长鞭。
旦辞爷娘去，暮宿黄河边。不闻爷娘唤女声，但闻黄河流水鸣溅溅。
旦辞黄河去，暮至黑山头。不闻爷娘唤女声，但闻燕山胡骑鸣啾啾。
万里赴戎机，关山度若飞。朔气传金柝，寒光照铁衣。
将军百战死，壮士十年归。归来见天子，天子坐明堂。
策勋十二转，赏赐百千强。可汗问所欲，“木兰不用尚书郎，愿驰千里足，送儿还故乡。” 
爷娘闻女来，出郭相扶将。阿姊闻妹来，当户理红妆。小弟闻姊来，磨刀霍霍向猪羊。
开我东阁门，坐我西阁床。脱我战时袍，著我旧时裳。当窗理云鬓，对镜贴花黄。
出门看火伴，火伴皆惊忙。同行十二年，不知木兰是女郎。
“雄兔脚扑朔，雌兔眼迷离；双兔傍地走，安能辨我是雄雌！” 

6.长歌行（汉乐府）
青青园中葵，朝露待日晞。阳春布德泽，万物生光辉。 
常恐秋节至，焜黄华叶衰。百川东到海，何时复西归？ 
少壮不努力，老大徒伤悲。

7.短歌行（曹操）
对酒当歌，人生几何？譬如朝露，去日苦多。
慨当以慷，忧思难忘。何以解忧？唯有杜康。
青青子衿，悠悠我心。但为君故，沈吟至今。
呦呦鹿鸣，食野之苹。我有嘉宾，鼓瑟吹笙。
明明如月，何时可掇？忧从中来，不可断绝。
越陌度阡，枉用相存。契阔谈宴，心念旧恩。
月明星稀，乌鹊南飞，绕树三匝，何枝可依？
山不厌高，海不厌深。周公吐哺，天下归心。

8.观沧海（曹操）
东临碣石，以观沧海。水何澹澹，山岛竦峙。 
树木丛生，百草丰茂。秋风萧瑟，洪波涌起。 
日月之行，若出其中；星汉灿烂，若出其里。 
幸甚至哉，歌以咏志。

9.迢迢牵牛星 （《古诗十九首》）
迢迢牵牛星，皎皎河汉女。 纤纤擢素手，札札弄机杼。 
终日不成章，泣涕零如雨。 河汉清且浅，相去复几许？ 
盈盈一水间，脉脉不得语。 

10.行行重行行（《古诗十九首》）
行行重行行，与君生别离。相去万余里，各在天一涯。 
道路阻且长，会面安可知！ 胡马依北风，越鸟巢南枝。 
相去日已远，衣带日已缓。浮云蔽白日，游子不顾返。 
思君令人老，岁月忽已晚。弃捐勿复道，努力加餐饭！ 

11.咏怀（阮籍） 
壮士何慷慨，志欲威八荒。驱车远行役，受命念自忘。 
良弓挟乌号，明甲有精光。临难不顾生，身死魂飞扬。 
岂为全躯士，效命争战场。忠为百世荣，义使令名彰。 
垂声谢后世，气节故有常。 

12.归园田居其一（陶渊明）
少无适俗韵，性本爱丘山。误落尘网中，一去三十年。
羁鸟恋旧林，池鱼思故渊。开荒南野际，守拙归园田。
方宅十余亩，草屋八九间。榆柳荫后檐，桃李罗堂前。
暧暧远人村，依依墟里烟。狗吠深巷中，鸡鸣桑树巅。
户庭无尘杂，虚室有余闲。久在樊笼里，复得返自然。

13.从军行（杨炯）
烽火照西京，心中自不平。牙璋辞凤阙，铁骑绕龙城。 
雪暗凋旗画，风多杂鼓声。宁为百夫长，胜作一书生。 

14. 使至塞上（王维）
单车欲问边，属国过居延。征蓬出汉塞，归雁入胡天。
大漠孤烟直，长河落日圆。萧关逢候骑，都护在燕然。

15.闻官军收河南河北（杜甫）
剑外忽传收蓟北，初闻涕泪满衣裳。却看妻子愁何在，漫卷诗书喜欲狂。
白日放歌须纵酒，青春作伴好还乡。即从巴峡穿巫峡，便下襄阳向洛阳。

16.送杜少府之任蜀州（王勃）
城阙辅三秦，风烟望五津。与君离别意，同是宦游人。
海内存知己，天涯若比邻。无为在歧路，儿女共沾巾。

17.过故人庄（孟浩然）
故人具鸡黍，邀我至田家。绿树村边合，青山郭外斜。
开轩面场圃，把酒话桑麻。待到重阳日，还来就菊花。

18.饮酒（陶渊明）
结庐在人境，而无车马喧。问君何能尔？心远地自偏。
采菊东篱下, 悠然见南山。山气日夕佳，飞鸟相与还。
此中有真意，欲辨已忘言。

19.将进酒（李白）
君不见黄河之水天上来，奔流到海不复回。
君不见高堂明镜悲白发，朝如青丝暮成雪。
人生得意须尽欢，莫使金樽空对月。天生我材必有用，千金散尽还复来。
烹羊宰牛且为乐，会须一饮三百杯。岑夫子，丹丘生，将进酒，杯莫停。
与君歌一曲，请君为我倾耳听。钟鼓馔玉不足贵，但愿长醉不复醒。
古来圣贤皆寂寞，惟有饮者留其名。陈王昔时宴平乐，斗酒十千恣欢谑。
主人何为言少钱，径须酤取对君酌。五花马，千金裘，呼儿将出换美酒，与尔同销万古愁。

20.梦游天姥吟留别（李白）
海客谈瀛洲，烟涛微茫信难求。越人语天姥，云霞明灭或可睹。
天姥连天向天横，势拔五岳掩赤城。天台四万八千丈，对此欲倒东南倾。我欲因之梦吴越，一夜飞度镜湖月。湖月照我影，送我至剡溪。
谢公宿处今尚在，绿水荡漾清猿啼，脚著谢公屐，身登青云梯。
半壁见海日，空中闻天鸡。千岩万转路不定，迷花倚石忽已暝。
熊咆龙吟殷岩泉，栗深林兮惊层巅。 云青青兮欲雨，水澹澹兮生烟。
列缺霹雳，丘峦崩摧。洞天石扉，訇然中开。
青冥浩荡不见底，日月照耀金银台。霓为衣兮风为马，云之君兮纷纷而来下。虎鼓瑟兮鸾回车，仙之人兮列如麻。忽魂悸以魄动，恍惊起而长嗟。惟觉时之枕席，失向来之烟霞。
世间行乐亦如此，古来万事东流水。别君去兮何时还？且放白鹿青崖间，须行即骑访名山。安能摧眉折腰事权贵，使我不得开心颜！

21.登金陵凤凰台（李白）
凤凰台上凤凰游，凤去台空江自流。吴宫花草埋幽径，晋代衣冠成古丘。三山半落青天外，二水中分白鹭洲。总为浮云能蔽日，长安不见使人愁。

22. 宣州谢朓楼饯别校书叔云（李白）
弃我去者，昨日之日不可留。乱我心者，今日之日多烦忧。 
长风万里送秋雁，对此可以酣高楼。蓬莱文章建安骨，中间小谢又清发。俱怀逸兴壮思飞，欲上青天揽明月。抽刀断水水更流，举杯销愁愁更愁。人生在世不称意，明朝散发弄扁舟。

23.登高（杜甫） 
风急天高猿啸哀，渚清沙白鸟飞回。无边落木萧萧下，不尽长江滚滚来。 
万里悲秋常作客，百年多病独登台。艰难苦恨繁霜鬓，潦倒新停浊酒杯。 

24.茅屋为秋风所破歌（杜甫）
八月秋高风怒号，卷我屋上三重茅。
茅飞渡江洒江郊，高者挂罥长林梢，下者飘转沉塘坳。
南村群童欺我老无力，忍能对面为盗贼。
公然抱茅入竹去，唇焦口燥呼不得。归来倚仗自叹息。
俄顷风定云墨色，秋天漠漠向昏黑。布衾多年冷似铁，娇儿恶卧踏里裂。
床头屋漏无干处，雨脚如麻未断绝。自经丧乱少睡眠，长夜沾湿何由彻！
安得广厦千万间，大庇天下寒士俱欢颜，风雨不动安如山！
呜呼！何时眼前突兀见此屋，吾庐独破受冻死亦足！

25.望岳（杜甫）
岱宗夫如何？齐鲁青未了。造化钟神秀，阴阳割昏晓。 
荡胸生层云，决眦入归鸟。会当凌绝顶，一览众山小。

26.蜀相（杜甫）
丞相祠堂何处寻，锦官城外柏森森。映阶碧草自春色，隔叶黄鹂空好音。三顾频烦天下计，两朝开济老臣心。出师未捷身先死，长使英雄泪满襟。

27．闻官军收河南河北（杜甫） 
剑外忽传收蓟北，初闻涕泪满衣裳。却看妻子愁何在，漫卷诗书喜欲狂。 白日放歌须纵酒，青春作伴好还乡。即从巴峡穿巫峡，便下襄阳向洛阳。

28．春望（杜甫） 
国破山河在，城春草木深。感时花溅泪，恨别鸟惊心。 
烽火连三月，家书抵万金。白头搔更短，浑欲不胜簪。

29.石壕吏（杜甫）
暮投石壕村，有吏夜捉人。老翁逾墙走，老妇出门看。 
吏呼一何怒，妇啼一何苦！听妇前致词：三男邺城戍。 
一男附书至，二男新战死。存者且偷生，死者长已矣！ 
室中更无人，惟有乳下孙。有孙母未去，出入无完裙。 
老妪力虽衰，请从吏夜归，急应河阳役，犹得备晨炊。 
夜久语声绝，如闻泣幽咽。天明登前途，独与老翁别。

30.无题（李商隐）
相见时难别亦难,东风无力百花残。春蚕到死丝方尽,蜡炬成灰泪始干。
晓镜但愁云鬓改,夜吟应觉月光寒。蓬山此去无多路, 青鸟殷勤为探看。

31.无题（李商隐）
昨夜星辰昨夜风，画楼西畔桂堂东。身无彩凤双飞翼，心有灵犀一点通。隔座送钩春酒暖，分曹射覆蜡灯红。嗟余听鼓应官去，走马兰台类转蓬。 

32.锦瑟（李商隐） 
锦瑟无端五十弦，一弦一柱思华年。庄生晓梦迷蝴蝶，望帝春心托杜鹃。沧海月明珠有泪，蓝田日暖玉生烟。此情可待成追忆，只是当时已惘然。 

33.渔翁（柳宗元）
渔翁夜傍西岩宿，晓汲清湘燃楚竹。烟消日出不见人，欸乃一声山水绿。回看天际下中流，岩上无心云相逐。

34.李凭箜篌引（李贺）
吴丝蜀桐张高秋，空山凝云颓不流。江娥啼竹素女愁，李凭中国弹箜篌。
昆山玉碎凤凰叫，芙蓉泣露香兰笑。十二门前融冷光，二十三丝动紫皇。
女娲炼石补天处，石破天惊逗秋雨。梦入神山教神妪，老鱼跳波瘦蛟舞。
吴质不眠倚桂树，露脚斜飞湿寒兔。

35.观刈麦（白居易）
田家少闲月，五月人倍忙。夜来南风起，小麦覆陇黄。
妇姑荷箪食，童稚携壶浆。相随饷田去，丁壮在南冈。
足蒸暑土气，背灼炎天光。力尽不知热，但惜夏日长。
复有贫妇人，抱子在其旁。右手秉遗穗，左臂悬敝筐。
听其相顾言，闻者为悲伤。家田输税尽，拾此充饥肠。
今我何功德，曾不事农桑。吏禄三百石，岁晏有余粮。
念此私自愧，尽日不能忘。

36.雁门太守行（李贺）
黑云压城城欲摧，甲光向日金鳞开。角声满天秋色里，塞土燕脂凝夜紫。
半卷红旗临易水，霜重鼓寒声不起。报君黄金台上意，提携玉龙为君死。

37.酬乐天扬州初逢席上见赠（刘禹锡）
巴山楚水凄凉地，二十三年弃置身。怀旧空吟闻笛赋，到乡翻似烂柯人。
沉舟侧畔千帆过，病树前头万木春。今日听君歌一曲，暂凭杯酒长精神。

38.黄鹤楼（崔颢）
昔人已乘黄鹤去，此地空余黄鹤楼。 黄鹤一去不复返，白云千载空悠悠。
晴川历历汉阳树，芳草萋萋鹦鹉洲。日暮乡关何处是，烟波江上使人愁。

39.钱塘湖春行（白居易）
孤山寺北贾亭西，水面初平云脚低。几处早莺争暖树，谁家新燕啄春泥。
乱花渐欲迷人眼，浅草才能没马蹄。最爱湖东行不足，绿杨阴里白沙堤。

40.游山西村（陆游）
莫笑农家腊酒浑，丰年留客足鸡豚。山重水复疑无路，柳暗花明又一村。
萧鼓追随春社近，衣冠简朴古风存。从今若许闲乘月, 拄杖无时夜叩门。

41.书愤（陆游）
早岁哪知世事艰，中原北望气如山。楼船夜雪瓜洲渡，铁马秋风大散关。 
塞上长城空自许，镜中衰鬓已先斑。出师一表真名世，千载谁堪伯仲间。 

42.临安春雨初霁（陆游）
世味年来薄似纱，谁令骑马客京华。小楼一夜听春雨，深巷明朝卖杏花。
矮纸斜行闲作草，晴窗细乳戏分茶。素衣莫起风尘叹，犹及清明可到家。

43.过零丁洋（文天祥） 
辛苦遭逢起一经，干戈寥落四周星。山河破碎风飘絮，身世浮沉雨打萍。
惶恐滩头说惶恐，零丁洋里叹零丁。人生自古谁无死，留取丹心照汗青。

44. 水调歌头（苏轼） 
明月几时有？把酒问青天。不知天上宫阙，今夕是何年。 
我欲乘风归去，又恐琼楼玉宇，高处不胜寒。起舞弄清影，何似在人间。
转朱阁，低绮户，照无眠。不应有恨，何事长向别时圆? 
人有悲欢离合，月有阴晴圆缺，此事古难全。但愿人长久，千里共婵娟

45.念奴娇 赤壁怀古（苏轼）
大江东去，浪淘尽，千古风流人物。
故垒西边人道是，三国周郎赤壁。乱石穿空，惊涛拍岸，卷起千堆雪。
江山如画，一时多少豪杰。
遥想公谨当年，小乔初嫁了，雄姿英发。羽扇纶巾谈笑间，强虏灰飞烟灭。
故国神游，多情应笑，我早生华发。人生如梦，一尊还酹江月。

46.定风波·莫听穿林打叶声（苏轼） 
（三月七日沙湖道中遇雨。雨具先去，同行皆狼狈，余独不觉。已而遂晴，故作此。） 
莫听穿林打叶声，何妨吟啸且徐行。竹杖芒鞋轻胜马，谁怕？一蓑烟雨任平生。 
料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。

47.破阵子·为陈同甫赋壮词以寄之（辛弃疾） 
醉里挑灯看剑，梦回吹角连营。八百里分麾下炙，五十弦翻塞外声，沙场秋点兵。 
马作的卢飞快，弓如霹雳弦惊。了却君王天下事，赢得生前身后名。可怜白发生。

48.西江月·夜行黄沙道中（辛弃疾）
明月别枝惊鹊，清风半夜鸣蝉。稻花香里说丰年，听取蛙声一片。
七八个星天外，两三点雨山前。旧时茅店社林边，路转溪桥忽见。

49.永遇乐·京口北固亭怀古（辛弃疾）
千古江山，英雄无觅，孙仲谋处。舞榭歌台，风流总被、雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。
元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问，廉颇老矣，尚能饭否?  

50. 满江红（岳飞） 
怒发冲冠、凭栏处，潇潇雨歇。抬望眼，仰天长啸，壮怀激烈。 三十功名尘与土，八千里路云和月。莫等闲白了少年头，空悲切。 
靖康耻，犹未雪； 臣子恨，何时灭！ 驾长车踏破贺兰山缺。壮志饥餐胡虏肉，笑谈渴饮匈奴血。待从头，收拾旧山河，朝天阙。

51.如梦令（李清照）
昨夜雨疏风骤，浓睡不消残酒，试问卷帘人，却道海棠依旧。知否，知否，应是绿肥红瘦。

52.武陵春（李清照）
风住尘香花已尽，日晚倦梳头。物是人非事事休，欲语泪先流。闻说双溪春尚好，也拟泛轻舟。只恐双溪舴艋舟，载不动许多愁。

53.天净沙·秋思（马致远）
枯藤老树昏鸦 小桥流水人家 古道西风瘦马 夕阳西下 断肠人在天涯。

54.沁园春·雪（主席）
北国风光，千里冰封，万里雪飘。望长城内外，惟余莽莽； 大河上下，顿失滔滔。山舞银蛇，原驰蜡象，欲与天公试比高。须晴日，看红妆素裹，分外妖娆。
江山如（根据相关法律政策,该内容无法显示）此多娇，引无数英雄竞折腰。惜秦皇汉武，略输文采；唐宗宋祖，稍逊风骚。一代天骄，成吉思汗，只识弯弓射大雕。俱往矣，数风流人物，还看今朝。

55.沁园春长沙（主席）
独立寒秋，湘江北去，橘子洲头。看万山红遍，层林尽染，漫江碧透，百舸争流。鹰击长空，鱼翔浅底，万类霜天竞自由。怅寥廓，问苍茫大地，谁主沉浮？ 
携来百侣曾游，忆往昔峥嵘岁月稠。恰同学少年，风华正茂，书生意气，挥斥方遒。指点江山，激扬文字，粪土当年万户侯。曾记否，到中流击水，浪遏飞舟。

56.长征（主席）
红军不怕远征难，万水千山只等闲。五岭逶迤腾细浪，乌蒙磅礴走泥丸。 
金沙水拍云崖暖，大渡桥横铁索寒。更喜岷山千里雪，三军过后尽开颜。

57.田家元日（孟浩然） 
昨夜斗回北，今朝岁起东；我年已强壮，无禄尚忧农。 
桑野就耕父，荷锄随牧童；田家占气候，共说此年丰。 

58.元日（王安石）
爆竹声中一岁除，春风送暖入屠苏；千门万户瞳瞳日，总把新桃换旧符。 

59.元日·玉楼春（毛滂）
一年滴尽莲花漏，碧井屠苏沉冻酒。晓寒料峭尚欺人，春态苗条先到柳。 
佳人重劝千长寿，柏叶椒花芬翠袖。醉乡深处少相知，只与东君偏故旧。 

60.除夜（文天祥） 
乾坤空落落，岁月去堂堂；末路惊风雨，穷边饱雪霜。命随年欲尽，身与世俱忘；无复屠苏梦，挑灯夜未央。 

61.已酉新正（叶颙） 
天地风霜尽，乾坤气象和；历添新岁月，春满旧山河。梅柳芳容徲，松篁老态多；屠苏成醉饮，欢笑白云窝。 

62.癸已除夕偶成（黄景仁） 
千家笑语漏迟迟，忧患潜从物外知，悄立市桥人不识，一星如月看多时。 

63.凤城新年辞（查慎行） 
巧裁幡胜试新罗，画彩描金作闹蛾；从此剪刀闲一月，闺中针线岁前多。 

64.甲午元旦（孔尚任） 
萧疏白发不盈颠，守岁围炉竟废眠。剪烛催干消夜酒，倾囊分遍买春钱。 
听烧爆竹童心在，看换桃符老兴偏。鼓角梅花添一部，五更欢笑拜新年。 

65.正月十五夜（苏道味） 
火树银花合，星桥铁锁开，灯树千光照。明月逐人来。  
游妓皆穠李，行歌尽落梅。金吾不禁夜，玉漏莫相催。  

66.上元夜（崔液） 
玉漏铜壶且莫催，铁关金锁彻夜开;谁家见月能闲坐，何处闻灯不看来。  

67.十五夜观灯（卢照邻）  
锦里开芳宴，兰红艳早年。缛彩遥分地，繁光远缀天。  
接汉疑星落，依楼似月悬。别有千金笑，来映九枝前。  

68.正月十五夜灯（张祜）  
千门开锁万灯明，正月中旬动地京。三百内人连袖舞，一进天上著词声。  

69.正月十五闻京师有灯恨不得观（李商隐） 
月色灯山满帝都，香车宝盖隘通衢。身闲不睹中兴盛，羞逐乡人赛紫姑。 

70.元宵（唐寅） 
有灯无月不娱人，有月无灯不算春。春到人间人似玉，灯烧月下月如银。 
满街珠翠游村女，沸地笙歌赛社神。不展芳尊开口笑，如何消得此良辰。 

71青玉案·元夕（辛弃疾） 
东风夜放花千树，更吹落，星如雨。宝马雕车香满路，凤萧声动，玉壶光转，一夜鱼龙舞。 
蛾儿雪柳黄金缕，笑语盈盈暗香去。众里寻他千百度，蓦然回首，那人却在灯火阑珊处。  

72.生查子（欧阳修） 
去年元夜时，花市灯如昼，月上柳梢头，人约黄昏后。 
今年元夜时，月与灯依旧，不见去年人，泪湿春衫袖。

73.京都元夕（元好问） 
袨服华妆着处逢 ，六街灯火闹儿童。长衫我亦何为者 ，也在游人笑语中 。  

74.上元竹枝词（符曾）
桂花香馅裹胡桃，江米如珠井水淘。见说马家滴粉好，试灯风里卖元宵。  

75.元夕影永冰灯（唐顺之）
正怜火树千春妍，忽见清辉映月阑。出海鲛珠犹带水，满堂罗袖欲生寒。
烛花不碍空中影，晕气疑从月里看。为语东风暂相借，来宵还得尽余欢。

76.元夕无月（丘逢甲）
三年此夕无月光，明月多应在故乡。欲向海天寻月去，五更飞梦渡鲲洋。  

77.元宵月正圆（闽南歌谣）
闹元宵，月正圆，闽台同胞心相依，扶老携幼返故里，了却两岸长相思。  
热泪盈眶啥滋味？久别重逢分外喜！闹元宵，煮汤圆，骨肉团聚满心喜，  
男女老幼围桌边，一家同吃上元丸。摇篮血迹难割离，叶落归根是正理。  

78.途中寒食（宋之问）
马上逢寒食，途中属暮春。可怜江浦望，不见洛桥人。 
北极怀明主，南溟作逐臣。故园肠断处，日夜柳条新。 

79.寒食野望吟（白居易） 
乌啼鹊噪昏乔木，清明寒食谁家哭。风吹旷野纸钱飞，古墓垒垒春草绿。
棠梨花映白杨树，尽是死生别离处。冥冥重泉哭不闻，潇潇暮雨人归去。

80.清明日登老君阁望洛城赠韩道士（白居易）
风光烟火清明日，歌哭悲欢城市间。何事不随东洛水，谁家又葬北邙山。
中桥车马长无已，下渡舟航亦不闲。冢墓累累人扰扰，辽东怅望鹤飞还。

81.清明（杜牧）
清明时节雨纷纷，路上行人欲断魂。借问酒家何处有，牧童遥指杏花村。

82.清明（王禹偁）
无花无酒过清明，兴味萧然似野僧。昨日邻家乞新火，晓窗分与读书灯。

83.和端午（张耒）
竞渡深悲千载冤， 忠魂一去讵能还。国亡身殒今何有， 只留离骚在世间。 

84.五日（选一）（陈子龙）
吴天五月水悠悠， 极目烟云静不收。拾翠有人卢女艳， 弄潮几部阿童游。 
珠帘枕簟芙蓉浦， 画桨琴筝笮艋舟。拟向龙楼窥殿脚， 可怜江北海西头。 

85.端午（文秀）
节分端午自谁言，万古传闻为屈原；堪笑楚江空渺渺，不能洗得直臣冤。 

86.七律·端午（殷尧藩）
今年佳节倍多情，老去谁知感慨生；不效艾符趋习俗，但祈蒲酒话升平。 
鬓丝日日添白头， 榴锦年年照眼明；千载贤愚同瞬息， 几人湮没几垂名。 

87.竞渡歌（节录）（张建封）
五月五日天晴明，杨花绕江啼晓鹰；使君未出郡斋外，江上早闻齐和声； 
使君出时皆有准，马前已被红旗引；两岸罗衣扑鼻香，银钗照日如霜刃； 
鼓声三下红旗开，两龙跃出浮水来；棹影斡波飞万剑，鼓声劈浪鸣千雷； 
鼓声渐急标将近，两龙望标目如瞬；坡上人呼霹雳惊，竿头彩挂虹霓晕； 
前船抢水已得标，后船失势空挥挠。

88.午日处州禁竞渡（汤显祖）
独写菖蒲竹叶杯， 蓬城芳草踏初回。情知不向瓯江死，舟楫何劳吊屈来。

89.竞渡诗（卢肇）
石溪久住思端午，馆驿楼前看发机。鼙鼓动时雷隐隐，兽头凌处雪微微。
冲波突出人齐譀，跃浪争先鸟退飞。向道是龙刚不信，果然夺得锦标归。

90.中秋（李朴）
皓魄当空宝镜升，云间仙籁寂无声；平分秋色一轮满，长伴云衢千里明； 
狡兔空从弦外落，妖蟆休向眼前生；灵槎拟约同携手，更待银河彻底清。 

91.八月十五夜玩月（刘禹锡）
天将今夜月，一遍洗寰瀛。暑退九霄净，秋澄万景清。 
星辰让光彩，风露发晶英。能变人间世，攸然是玉京。 

92.中秋月（苏轼）
暮云收尽溢清寒，银汉无声转玉盘，此生此夜不长好，明月明年何处看。 

93.中秋旅思（台湾民谣）
孤影看分雁，千金念弊貂；故乡秋忆月，异国夜惊潮。 
手未攀丹桂，以犹卷缘蕉；登楼悲作赋，西望海天遥。 

94.月夜思乡（台湾民谣）
星稀月冷逸银河，万籁无声自啸歌；何处关山家万里，夜来枨触客愁多。

95.秋宵月下有怀（孟浩然）
秋空明月悬，光彩露沾湿。惊鹊栖未定，飞萤卷帘入。 
庭槐寒影疏，邻杵夜声急。佳期旷何许！望望空伫立。 

96.月下独酌（李白）
花间一壶酒，独酌无相亲。举杯邀明月，对影成三人。 
月既不解饮，影徒随我身。暂伴月将影，行乐须及春。 
我歌月徘徊，我舞影零乱。醒时同交欢，醉后各分散。 
永结无情游，相期邈云汉。

97.中秋（李朴）
皓魄当空宝镜升，云间仙籁寂无声；平分秋色一轮满，长伴云衢千里明； 
狡兔空从弦外落，妖蟆休向眼前生；灵槎拟约同携手，更待银河彻底清。 

98.八月十五夜桃源玩月（刘禹锡）
尘中见月心亦闲，况是清秋仙府间。凝光悠悠寒露坠，此时立在最高山。 
碧虚无云风不起，山上长松山下水。群动悠然一顾中，天高地平千万里。 
少君引我升玉坛，礼空遥请真仙官。

99.八月十五日夜湓亭望月（白居易）
昔年八月十五夜，曲江池畔杏园边。今年八月十五夜，湓浦沙头水馆前。 
西北望乡何处是，东南见月几回圆。昨风一吹无人会，今夜清光似往年。 

100.明月皎夜光（古诗十九首）
明月皎夜光，促织鸣东壁。玉衡指孟冬，众星何历历。 
白露沾野草，时节忽复易。秋蝉鸣树间，玄鸟逝安适。 
昔我同门友，高举振六翮。不念携手好，弃我如遗迹。 
南箕北有斗，牵牛不负轭。良无盘石固，虚名复何益？

```
