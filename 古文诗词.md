# 古文诗词


> [人心惟危]( https://gitlab.com/xuyq123/calligraphy/-/blob/master/%E5%8F%A4%E6%96%87%E8%AF%97%E8%AF%8D.md )，[道心惟微]( https://www.toutiao.com/a7003283856115827211 )；[惟精惟一]( https://mp.weixin.qq.com/s?__biz=Mzg4NDY2OTM0Mg==&mid=2247483806&idx=1&sn=4500613e5f147e17ad98fec394cfdffa )，[允执厥中]( https://baijiahao.baidu.com/s?id=1710313154461293046 )。

> 天行健，君子以自强不息。地势坤，君子以厚德载物。

> 为天地立心，为生民立命，为往圣继绝学，为万世开太平。


## 一、古文

### 滕王阁序
```
滕王阁序 王勃

　　豫章故郡，洪都新府。星分翼轸(zhěn)，地接衡庐。襟三江而带五湖，控蛮荆而引瓯（ōu）越。物华天宝，龙光射牛斗之墟；人杰地灵，徐孺下陈蕃(fān)之榻。
　　雄州雾列，俊采星驰，台隍(huáng)枕夷夏之交，宾主尽东南之美。都督阎公之雅望，棨(qǐ )戟遥临；宇文新州之懿(yì)范，襜(chān )帷(wéi)暂驻。
　　十旬休假，胜友如云；千里逢迎，高朋满座。腾蛟起凤，孟学士之词宗；紫电清霜，王将军之武库。家君作宰，路出名区；童子何知，躬逢胜饯。
　　时维九月，序属三秋。潦（lǎo）水尽而寒潭清，烟光凝而暮山紫。俨(yǎn)骖騑(cān fēi)于上路，访风景于崇阿(ē)。临帝子之长洲，得天人之旧馆。
　　层峦耸翠，上出重霄；飞阁流（一作 翔）丹，下临无地。鹤汀（tīng）凫(fú )渚（zhǔ），穷岛屿之萦(yíng)回；桂殿兰宫，即（一作 列）冈峦之体势。
　　披绣闼（tà），俯雕甍(méng )。山原旷其盈视，川泽纡(yū)其骇瞩。闾(lǘ)阎(yán) 扑地，钟鸣鼎食之家；舸（gě)舰弥津，青雀黄龙之舳（zhú）。
　　云销雨霁(jì)，彩彻区明（或作 虹销雨霁，彩彻云衢 qú）。落霞与孤鹜(wù)齐飞，秋水共长天一色。渔舟唱晚，响穷彭蠡（l ǐ）之滨；雁阵惊寒，声断衡阳之浦。
　　遥襟甫畅，逸兴遄(chuán)飞。爽籁发而清风生，纤歌凝而白云遏(è)。睢(suī)园绿竹，气凌彭泽之樽；邺(yè)水朱华，光照临川之笔。四美具，二难并。穷睇眄(dì miǎn)于中天，极娱游于暇日。天高地迥(jiǒng)，觉宇宙之无穷；兴尽悲来，识盈虚之有数。望长安于日下，目吴会（kuài）于云间。地势极而南溟(míng)深，天柱高而北辰远。关山难越，谁悲失路之人；萍水相逢，尽是他乡之客。怀帝阍(hūn)而不见，奉宣室以何年。
　　嗟(jiē)乎！时运不齐，命途多舛(chuǎn)；冯唐易老，李广难封。屈贾谊（yì）于长沙，非无圣主；窜梁鸿于海曲，岂乏明时？所赖君子见机，达人知命。
　　老当益壮，宁移白首之心？穷且益坚，不坠青云之志。酌贪泉而觉爽，处涸辙（hé zhé）以犹欢。北海虽赊（shē），扶摇可接；东隅(yú)已逝，桑榆非晚。孟尝高洁，空余报国之情；阮籍猖狂，岂效穷途之哭！
　　勃，三尺微命，一介书生。无路请缨，等终军之弱冠（guàn）；有怀投笔，慕宗悫（què）之长风。舍簪（zān）笏（hù）于百龄，奉晨昏于万里。非谢家之宝树，接孟氏之芳邻。他日趋庭，叨(tāo)陪鲤对；今兹捧袂(mèi)，喜托龙门。杨意不逢，抚凌云而自惜；钟期既遇，奏流水以何惭？
　　呜呼！胜地不常，盛筵(yán)难再；兰亭已矣，梓(zǐ) 泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔。　
　　滕王高阁临江渚，佩玉鸣鸾罢歌舞。
　　画栋朝飞南浦云，珠帘暮卷西山雨。
　　闲云潭影日悠悠，物换星移几度秋。
　　阁中帝子今何在？槛外长江空自流。
```


### 赤壁赋
```
赤壁赋 苏轼

　　壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。
　　白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。(冯 通：凭)
　　于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。”客有吹洞箫者，倚歌而和之。其声呜呜然，如怨如慕，如泣如诉；余音袅袅，不绝如缕。舞幽壑之潜蛟，泣孤舟之嫠妇。
　　苏子愀然，正襟危坐而问客曰：“何为其然也？”客曰：“‘月明星稀，乌鹊南飞。’此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”
　　苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎！且夫天地之间，物各有主，苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭。是造物者之无尽藏也，而吾与子之所共适。”(共适 一作：共食)
　　客喜而笑，洗盏更酌。肴核既尽，杯盘狼籍。相与枕藉乎舟中，不知东方之既白。
```


### 陋室铭
```
陋室铭 刘禹锡 

　　山不在高，有仙则名。水不在深，有龙则灵。斯是陋室，惟吾德馨。
　　苔痕上阶绿，草色入帘青。谈笑有鸿儒，往来无白丁。可以调素琴，阅金经。
　　无丝竹之乱耳，无案牍之劳形。南阳诸葛庐，西蜀子云亭。孔子云：何陋之有？
```

### 春夜宴从弟桃花园序
```
春夜宴从弟桃花园序  李白

　　夫天地者，万物之逆旅也；光阴者，百代之过客也。而浮生若梦，为欢几何？古人秉烛夜游，良有以也。
况阳春召我以烟景，大块假我以文章。会桃李之芳园，序天伦之乐事。群季俊秀，皆为惠连；吾人咏歌，独惭康乐。幽赏未已，高谈转清。开琼筵以坐花，飞羽觞而醉月。不有佳咏，何伸雅怀？如诗不成，罚依金谷酒数。

```

### 生于忧患，死于安乐
```
生于忧患，死于安乐 先秦：孟子及其弟子

　　舜发于畎亩之中，傅说举于版筑之间，胶鬲举于鱼盐之中，管夷吾举于士，孙叔敖举于海，百里奚举于市。
故天将降大任于是人也，必先苦其心志，劳其筋骨，饿其体肤，空乏其身，行拂乱其所为，所以动心忍性，曾益其所不能。(是人 一作：斯人)
　　人恒过，然后能改；困于心，衡于虑，而后作；征于色，发于声，而后喻。入则无法家拂士，出则无敌国外患者，国恒亡。然后知生于忧患而死于安乐也。
```

### 山中与裴秀才迪书

```
山中与裴秀才迪书 王维

　　近腊月下，景气和畅，故山殊可过。足下方温经，猥不敢相烦，辄便往山中，憩感配寺，与山僧饭讫而去。
　　北涉玄灞，清月映郭。夜登华子冈，辋水沦涟，与月上下。寒山远火，明灭林外。深巷寒犬，吠声如豹。村墟夜舂，复与疏钟相间。此时独坐，僮仆静默，多思曩昔，携手赋诗，步仄径，临清流也。
　　当待春中，草木蔓发，春山可望，轻鲦出水，白鸥矫翼，露湿青皋，麦陇朝雊，斯之不远，倘能从我游乎？非子天机清妙者，岂能以此不急之务相邀。然是中有深趣矣！无忽。因驮黄檗人往，不一。山中人王维白。

```

### 归去来辞
```
归去来辞 陶渊明 

　　归去来兮！田园将芜胡不归？既自以心为形役，奚惆怅而独悲？悟已往之不谏，知来者之可追；实迷途其未远，觉今是而昨非。
　　舟遥遥以轻扬，风飘飘而吹衣。问征夫以前路，恨晨光之熹微。乃瞻衡宇，载欣载奔。僮仆欢迎，稚子候门。三径就荒，松菊犹存。携幼入室，有酒盈樽。引壶觞以自酌，眄庭柯以怡颜，倚南窗以寄傲，审容膝之易安。园日涉以成趣，门虽设而常关。策扶老以流憩，时矫首而遐观。云无心以出岫，鸟倦飞而知还。景翳翳以将入，抚孤松而盘桓。
　　归去来兮！请息交以绝游。世与我而相遗，复驾言兮焉求？悦亲戚之情话，乐琴书以消忧。农人告余以春及，将有事乎西畴。
　　或命巾车，或棹孤舟。既窈窕以寻壑，亦崎岖而经丘。木欣欣以向荣，泉涓涓而始流。羡万物之得时，感吾生之行休。
　　已矣乎！寓形宇内复几时，曷不委心任去留，胡为遑遑欲何之？富贵非吾愿，帝乡不可期。怀良辰以孤往，或植杖而耘耔，登东皋以舒啸，临清流而赋诗。聊乘化以归尽，乐夫天命复奚疑。
```

### 岳阳楼记

```
岳阳楼记 范仲淹

　　庆历四年春，滕子京谪守巴陵郡。越明年，政通人和，百废具兴，乃重修岳阳楼，增其旧制，刻唐贤今人诗赋于其上，属予作文以记之。(具 通：俱)
　　予观夫巴陵胜状，在洞庭一湖。衔远山，吞长江，浩浩汤汤，横无际涯，朝晖夕阴，气象万千，此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？
　　若夫淫雨霏霏，连月不开，阴风怒号，浊浪排空，日星隐曜，山岳潜形，商旅不行，樯倾楫摧，薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。(隐曜 一作：隐耀；淫雨 通：霪雨)
　　至若春和景明，波澜不惊，上下天光，一碧万顷，沙鸥翔集，锦鳞游泳，岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！
登斯楼也，则有心旷神怡，宠辱偕忘，把酒临风，其喜洋洋者矣。
　　嗟夫！予尝求古仁人之心，或异二者之为，何哉？不以物喜，不以己悲，居庙堂之高则忧其民，处江湖之远则忧其君。是进亦忧，退亦忧。
　　然则何时而乐耶？其必曰“先天下之忧而忧，后天下之乐而乐”乎！噫！微斯人，吾谁与归？时六年九月十五日。

```

### 千字文
```
千字文 周兴嗣

天地玄黄，宇宙洪荒。日月盈昃，辰宿列张。寒来暑往，秋收冬藏。
闰馀成岁，律吕调阳。云腾致雨，露结为霜。金生丽水，玉出昆冈。
剑号巨阙，珠称夜光。果珍李柰，菜重芥姜。海咸河淡，鳞潜羽翔。
龙师火帝，鸟官人皇。始制文字，乃服衣裳。推位让国，有虞陶唐。
吊民伐罪，周发殷汤。坐朝问道，垂拱平章。爱育黎首，臣伏戎羌。
遐迩一体，率宾归王。鸣凤在竹，白驹食场。化被草木，赖及万方。
盖此身发，四大五常。恭惟鞠养，岂敢毁伤。女慕贞洁，男效才良。
知过必改，得能莫忘。罔谈彼短，靡恃己长。信使可复，器欲难量。
墨悲丝染，诗赞羔羊。景行维贤，克念作圣。德建名立，形端表正。
空谷传声，虚堂习听。祸因恶积，福缘善庆。尺璧非宝，寸阴是竞。
资父事君，曰严与敬。孝当竭力，忠则尽命。临深履薄，夙兴温凊。
似兰斯馨，如松之盛。川流不息，渊澄取映。容止若思，言辞安定。
笃初诚美，慎终宜令。荣业所基，籍甚无竟。学优登仕，摄职从政。
存以甘棠，去而益咏。乐殊贵贱，礼别尊卑。上和下睦，夫唱妇随。
外受傅训，入奉母仪。诸姑伯叔，犹子比儿。孔怀兄弟，同气连枝。
交友投分，切磨箴规。仁慈隐恻，造次弗离。节义廉退，颠沛匪亏。
性静情逸，心动神疲。守真志满，逐物意移。坚持雅操，好爵自縻。
都邑华夏，东西二京。背邙面洛，浮渭据泾。宫殿盘郁，楼观飞惊。
图写禽兽，画彩仙灵。丙舍傍启，甲帐对楹。肆筵设席，鼓瑟吹笙。
升阶纳陛，弁转疑星。右通广内，左达承明。既集坟典，亦聚群英。
杜稿钟隶，漆书壁经。府罗将相，路侠槐卿。户封八县，家给千兵。
高冠陪辇，驱毂振缨。世禄侈富，车驾肥轻。策功茂实，勒碑刻铭。
磻溪伊尹，佐时阿衡。奄宅曲阜，微旦孰营。桓公匡合，济弱扶倾。
绮回汉惠，说感武丁。俊乂密勿，多士寔宁。晋楚更霸，赵魏困横。
假途灭虢，践土会盟。何遵约法，韩弊烦刑。起翦颇牧，用军最精。
宣威沙漠，驰誉丹青。九州禹迹，百郡秦并。岳宗泰岱，禅主云亭。
雁门紫塞，鸡田赤城。昆池碣石，巨野洞庭。旷远绵邈，岩岫杳冥。
治本于农，务资稼穑。俶载南亩，我艺黍稷。税熟贡新，劝赏黜陟。
孟轲敦素，史鱼秉直。庶几中庸，劳谦谨敕。聆音察理，鉴貌辨色。
贻厥嘉猷，勉其祗植。省躬讥诫，宠增抗极。殆辱近耻，林皋幸即。
两疏见机，解组谁逼。索居闲处，沉默寂寥。求古寻论，散虑逍遥。
欣奏累遣，戚谢欢招。渠荷的历，园莽抽条。枇杷晚翠，梧桐蚤凋。
陈根委翳，落叶飘摇。游鹍独运，凌摩绛霄。耽读玩市，寓目囊箱。
易輶攸畏，属耳垣墙。具膳餐饭，适口充肠。饱饫烹宰，饥厌糟糠。
亲戚故旧，老少异粮。妾御绩纺，侍巾帷房。纨扇圆絜，银烛炜煌。
昼眠夕寐，蓝笋象床。弦歌酒宴，接杯举觞。矫手顿足，悦豫且康。
嫡后嗣续，祭祀烝尝。稽颡再拜，悚惧恐惶。笺牒简要，顾答审详。
骸垢想浴，执热愿凉。驴骡犊特，骇跃超骧。诛斩贼盗，捕获叛亡。
布射僚丸，嵇琴阮啸。恬笔伦纸，钧巧任钓。释纷利俗，竝皆佳妙。
毛施淑姿，工颦妍笑。年矢每催，曦晖朗曜。璇玑悬斡，晦魄环照。
指薪修祜，永绥吉劭。矩步引领，俯仰廊庙。束带矜庄，徘徊瞻眺。
孤陋寡闻，愚蒙等诮。谓语助者，焉哉乎也。
```

### 般若波罗蜜多心经

```
般若波罗蜜多心经

　　观自在菩萨，行深般若波罗蜜多时，照见五蕴皆空，度一切苦厄。舍利子，色不异空，空不异色，色即是空，空即是色，受想行识，亦复如是。舍利子，是诸法空相，不生不灭，不垢不净，不增不减。
　　是故空中无色，无受想行识，无眼耳鼻舌身意，无色声香味触法，无眼界乃至无意识界，无无明亦无无明尽，乃至无老死，亦无老死尽，无苦集灭道，无智亦无得，以无所得故，菩提萨埵（duo）。
　　依般若波罗蜜多故，心无挂碍；无挂碍故，无有恐怖，远离颠倒梦想，究竟涅槃（nie pan）。三世诸佛，依般若波罗蜜多故，得阿耨（nou）多罗三藐三菩提。
　　故知般若波罗蜜多，是大神咒，是大明咒，是无上咒，是无等等咒，能除一切苦，真实不虚。故说般若波罗蜜多咒，即说咒曰：揭谛揭谛 波罗揭谛 波罗僧揭谛 菩提萨婆诃。

```

## 二、十首宋词

```
1、满江红
岳飞
怒发冲冠，凭阑处、潇潇雨歇。 
抬望眼，仰天长啸，壮怀激烈。 
三十功名尘与土，八千里路云和月。 
莫等闲、白了少年头，空悲切。
靖康耻，犹未雪;臣子恨，何时灭。 
驾长车踏破，贺兰山缺。 
壮志饥餐胡虏肉，笑谈渴饮匈奴血。
待从头、收拾旧江山，朝天阙。

2、水调歌头·中秋
苏轼
明月几时有?把酒问青天。
不知天上宫阙，今夕是何年。
我欲乘风归去，又恐琼楼玉宇，高处不胜寒。
起舞弄清影，何似在人间!
转朱阁，低绮户，照无眠。
不应有恨，何事长向别时圆?
人有悲欢离合，月有阴睛圆缺，此事古难全。
但愿人长久，千里共蝉娟。

3、念奴娇·赤壁怀古
苏轼
大江东去，浪淘尽，千古风流人物。
故垒西边，人道是、三国周郎赤壁。
乱石穿空，惊涛拍岸，卷起千堆雪。
江山如画，一时多少豪杰。
遥想公谨当年，小乔初嫁了，雄姿英发。
羽扇纶巾，谈笑间、樯橹灰飞烟灭。
故国神游，多情应笑我，早生华发，
人生如梦，一尊还酹江月。

4、江城子 乙卯正月二十日夜记梦
苏轼
十年生死两茫茫。
不思量，自难忘。
千里孤坟，无处话凄凉。
纵使相逢应不识，
尘满面，鬓如霜。
夜来幽梦忽还乡。
小轩窗，正梳妆。
相顾无言，惟有泪千行。
料得年年肠断处，
明月夜，短松冈。

5、永遇乐·京口北固亭怀古
辛弃疾
千古江山，英雄无觅，孙仲谋处。舞榭歌台，风流总被雨打风吹去。
斜阳草树，寻常巷陌，人道寄奴曾住。想当年，金戈铁马，气吞万里如虎。
元嘉草草，封狼居胥，赢得仓皇北顾。四十三年，望中犹记，烽火扬州路。
可堪回首，佛狸祠下，一片神鸦社鼓。凭谁问，廉颇老矣，尚能饭否？

6、青玉案·元夕
辛弃疾
东风夜放花千树，更吹落，星如雨。
宝马雕车香满路。
凤箫声动，玉壶光转，一夜鱼龙舞。
蛾儿雪柳黄金缕，笑语盈盈暗香去。
众里寻他千百度，蓦然回首，那人却在灯火阑珊处。


7、桂枝香·金陵怀古
王安石
登临送目，正故国晚秋，天气初肃。
千里澄江似练，翠峰如簇。
归帆去棹残阳里，背西风，酒旗斜矗。
彩舟云淡，星河鹭起，画图难足。
念往昔，繁华竞逐，叹门外楼头，悲恨相续。
千古凭高对此，谩嗟荣辱。
六朝旧事随流水，但寒烟衰草凝绿。
至今商女，时时犹唱，后庭遗曲。

8、鹊桥仙
秦观
纤云弄巧，飞星传恨，
银汉迢迢暗度。
金风玉露一相逢，
便胜却、人间无数。
柔情似水，佳期如梦，
忍顾鹊桥归路。
两情若是久长时，
又岂在、朝朝暮暮。

9、虞美人
李煜
春花秋月何时了，
往事知多少。
小楼昨夜又东风，
故国不堪回首月明中。
雕栏玉砌应犹在，
只是朱颜改。
问君能有几多愁，
恰似一江春水向东流。

10、一剪梅
李清照
红藕香残玉簟秋。
轻解罗裳，独上兰舟。
云中谁寄锦书来?
雁字回时，月满西楼。
花自飘零水自流。
一种相思，两处闲愁。
此情无计可消除，
才下眉头，却上心头。

```

## 三、古诗词赋百首

### 先秦

```
1. 礼记·大道之行也
大道之行也，天下为公。选贤与能，讲信修睦。故人不独亲其亲，不独子其子，使老有所终，壮有所用，幼有所长，矜、寡、孤、独、废疾者皆有所养，男有分，女有归。
货恶其弃于地也，不必藏于己；力恶其不出于身也，不必为己。是故谋闭而不兴，盗窃乱贼而不作，故外户而不闭。是谓大同。

2. 诗经·关雎
关关雎鸠，在河之洲。窈窕淑女，君子好逑。
参差荇菜，左右流之。窈窕淑女，寤寐求之。
求之不得，寤寐思服。悠哉悠哉，辗转反侧。
参差荇菜，左右采之。窈窕淑女，琴瑟友之。
参差荇菜，左右芼之。窈窕淑女，钟鼓乐之。

3.诗经·蒹葭
蒹葭苍苍，白露为霜。所谓伊人，在水一方。
溯洄从之，道阻且长。溯游从之，宛在水中央。
蒹葭萋萋，白露未晞。所谓伊人，在水之湄。
溯洄从之，道阻且跻。溯游从之，宛在水中坻。
蒹葭采采，白露未已。所谓伊人，在水之涘。
溯洄从之，道阻且右。溯游从之，宛在水中沚。

4.诗经·子衿
青青子衿，悠悠我心。
纵我不往，子宁不嗣音？
青青子佩，悠悠我思。
纵我不往，子宁不来？
挑兮达兮，在城阙兮。
一日不见，如三月兮！

5.诗经·采薇
采薇采薇，薇亦作止。曰归曰归，岁亦莫止。 靡室靡家，猃狁之故。不遑启居，猃狁之故。
采薇采薇，薇亦柔止。曰归曰归，心亦忧止。 忧心烈烈，载饥载渴。我戍未定，靡使归聘。
采薇采薇，薇亦刚止。曰归曰归，岁亦阳止。 王事靡盬，不遑启处。忧心孔疚，我行不来！
彼尔维何？维常之华。彼路斯何？君子之车。 戎车既驾，四牡业业。岂敢定居？一月三捷。
驾彼四牡，四牡骙骙。君子所依，小人所腓。 四牡翼翼，象弭鱼服。岂不日戒？猃狁孔棘！
昔我往矣，杨柳依依。今我来思，雨雪霏霏。 行道迟迟，载渴载饥。我心伤悲，莫知我哀！

6.橘颂（屈原）
后皇嘉树，橘徕服兮。受命不迁，生南国兮。
深固难徙，更壹志兮。绿叶素荣，纷其可喜兮。
曾枝剡棘，圜果抟兮。青黄杂糅，文章烂兮。
精色内白，类任道兮。纷缊宜修，婷而不丑兮。
嗟尔幼志，有以异兮。独立不迁，岂不可喜兮？
深固难徙，廓其无术兮。苏世独立，横而不流兮。
闭心自慎，终不失过兮。秉德无私，参天地兮。
愿岁并谢，与长久兮。淑离不淫，梗其有理兮。
年岁虽少，可师长兮。行比伯夷，置以为像兮。

7.国殇（屈原）
操吴戈兮披犀甲，车错毂兮短兵接。旌蔽日兮敌若云，矢交坠兮土争先。
凌余阵兮躐余行，左骖殪兮右刃伤。霾两轮兮絷四马，援玉枹兮击鸣鼓。
天时怼兮威灵怒，严杀尽兮弃原野。出不入兮往不反，平原忽兮路超远。
带长剑兮挟秦弓，首身离兮心不惩。诚既勇兮又以武，终刚强兮不可凌。
身既死兮神以灵，魂魄毅兮为鬼雄。

6.六韬引谚（佚名）
天下攘攘。皆为利往。天下熙熙。皆为利来。

8.越人歌（佚名）
今夕何夕兮，搴舟中流。
今日何日兮，得与王子同舟。
蒙羞被好兮，不訾诟耻。
心几烦而不绝兮，得知王子。
山有木兮木有枝，心悦君兮君不知。

9.垓下歌（项羽）
力拔山兮气盖世。时不利兮骓不逝。
骓不逝兮可奈何！虞兮虞兮奈若何！

10.大风歌（刘邦）
大风起兮云飞扬，
威加海内兮归故乡，
安得猛士兮守四方！

```


### 汉魏晋

```
1.长歌行（汉乐府）
青青园中葵，朝露待日晞。
阳春布德泽，万物生光辉。 
常恐秋节至，焜黄华叶衰。
百川东到海，何时复西归？ 
少壮不努力，老大徒伤悲。

2、江南 （汉乐府） 
江南可采莲。 
莲叶何田田， 
鱼戏莲叶间。 
鱼戏莲叶东， 
鱼戏莲叶西， 
鱼戏莲叶南， 
鱼戏莲叶北。

3、公无渡河（蔡邕）
公无渡河，公竟渡河！堕河而死，将奈公何！

4.短歌行（曹操）
对酒当歌，人生几何？譬如朝露，去日苦多。
慨当以慷，忧思难忘。何以解忧？唯有杜康。
青青子衿，悠悠我心。但为君故，沈吟至今。
呦呦鹿鸣，食野之苹。我有嘉宾，鼓瑟吹笙。
明明如月，何时可掇？忧从中来，不可断绝。
越陌度阡，枉用相存。契阔谈宴，心念旧恩。
月明星稀，乌鹊南飞，绕树三匝，何枝可依？
山不厌高，海不厌深。周公吐哺，天下归心。

5.观沧海（曹操）
东临碣石，以观沧海。水何澹澹，山岛竦峙。 
树木丛生，百草丰茂。秋风萧瑟，洪波涌起。 
日月之行，若出其中；星汉灿烂，若出其里。 
幸甚至哉，歌以咏志。

6、七步诗（曹植）
煮豆燃豆萁， 
豆在釜中泣。
本是同根生， 
相煎何太急？

7.木兰辞（《乐府诗集》）
唧唧复唧唧，木兰当户织。不闻机杼声，唯闻女叹息。
问女何所思？问女何所忆？女亦无所思，女亦无所忆。
昨夜见军帖，可汗大点兵，军书十二卷，卷卷有爷名。
阿爷无大儿，木兰无长兄，愿为市鞍马，从此替爷征。 
东市买骏马，西市买鞍鞯，南市买辔头，北市买长鞭。
旦辞爷娘去，暮宿黄河边。不闻爷娘唤女声，但闻黄河流水鸣溅溅。
旦辞黄河去，暮至黑山头。不闻爷娘唤女声，但闻燕山胡骑鸣啾啾。
万里赴戎机，关山度若飞。朔气传金柝，寒光照铁衣。
将军百战死，壮士十年归。归来见天子，天子坐明堂。
策勋十二转，赏赐百千强。可汗问所欲，“木兰不用尚书郎，愿驰千里足，送儿还故乡。” 
爷娘闻女来，出郭相扶将。阿姊闻妹来，当户理红妆。小弟闻姊来，磨刀霍霍向猪羊。
开我东阁门，坐我西阁床。脱我战时袍，著我旧时裳。当窗理云鬓，对镜贴花黄。
出门看火伴，火伴皆惊忙。同行十二年，不知木兰是女郎。
“雄兔脚扑朔，雌兔眼迷离；双兔傍地走，安能辨我是雄雌！” 

8.迢迢牵牛星《古诗十九首》
迢迢牵牛星，皎皎河汉女。 
纤纤擢素手，札札弄机杼。 
终日不成章，泣涕零如雨。 
河汉清且浅，相去复几许？ 
盈盈一水间，脉脉不得语。 

9.行行重行行《古诗十九首》
行行重行行，与君生别离。相去万余里，各在天一涯。 
道路阻且长，会面安可知！胡马依北风，越鸟巢南枝。 
相去日已远，衣带日已缓。浮云蔽白日，游子不顾返。 
思君令人老，岁月忽已晚。弃捐勿复道，努力加餐饭！ 

10.涉江采芙蓉《古诗十九首》
涉江采芙蓉，兰泽多芳草。采之欲遗谁，所思在远道。
还顾望旧乡，长路漫浩浩。同心而离居，忧伤以终老。

11.庭中有奇树《古诗十九首》
庭中有奇树，绿叶发华滋。攀条折其荣，将以遗所思。
馨香盈怀袖，路远莫致之。此物何足贵，但感别经时。

12.生年不满百《古诗十九首》
生年不满百，常怀千岁忧。昼短苦夜长，何不秉烛游！
为乐当及时，何能待来兹？愚者爱惜费，但为後世嗤。
仙人王子乔，难可与等期。


13.咏怀（阮籍） 
壮士何慷慨，志欲威八荒。驱车远行役，受命念自忘。 
良弓挟乌号，明甲有精光。临难不顾生，身死魂飞扬。 
岂为全躯士，效命争战场。忠为百世荣，义使令名彰。 
垂声谢后世，气节故有常。 

14.归园田居其一（陶渊明）
少无适俗韵，性本爱丘山。误落尘网中，一去三十年。
羁鸟恋旧林，池鱼思故渊。开荒南野际，守拙归园田。
方宅十余亩，草屋八九间。榆柳荫后檐，桃李罗堂前。
暧暧远人村，依依墟里烟。狗吠深巷中，鸡鸣桑树巅。
户庭无尘杂，虚室有余闲。久在樊笼里，复得返自然。

15.饮酒（陶渊明）
结庐在人境，而无车马喧。问君何能尔？心远地自偏。
采菊东篱下, 悠然见南山。山气日夕佳，飞鸟相与还。
此中有真意，欲辨已忘言。

16.敕勒歌 （北朝乐府）
敕勒川，
阴山下。
天似穹庐，
笼盖四野。 
天苍苍，
野茫茫，
风吹草低见牛羊。

17、《金刚经》偈诗（鸠摩罗什）
一切有为法，如梦幻泡影，
如露亦如电，应作如是观。

```


### 唐

#### 初唐盛唐

```
1.送杜少府之任蜀州（王勃）
城阙辅三秦，风烟望五津。与君离别意，同是宦游人。
海内存知己，天涯若比邻。无为在歧路，儿女共沾巾。

2.咏鹅（骆宾王） 
鹅，鹅，鹅， 
曲项向天歌。 
白毛浮绿水， 
红掌拨清波。

3.从军行（杨炯）
烽火照西京，心中自不平。牙璋辞凤阙，铁骑绕龙城。 
雪暗凋旗画，风多杂鼓声。宁为百夫长，胜作一书生。 

4.春江花月夜（张若虚）
春江潮水连海平，海上明月共潮生。
滟滟随波千万里，何处春江无月明！
江流宛转绕芳甸，月照花林皆似霰。
空里流霜不觉飞，汀上白沙看不见。
江天一色无纤尘，皎皎空中孤月轮。
江畔何人初见月？江月何年初照人？
人生代代无穷已，江月年年望相似。
不知江月待何人，但见长江送流水。
白云一片去悠悠，青枫浦上不胜愁。
谁家今夜扁舟子？何处相思明月楼？
可怜楼上月徘徊，应照离人妆镜台。
玉户帘中卷不去，捣衣砧上拂还来。
此时相望不相闻，愿逐月华流照君。
鸿雁长飞光不度，鱼龙潜跃水成文。
昨夜闲潭梦落花，可怜春半不还家。
江水流春去欲尽，江潭落月复西斜。
斜月沉沉藏海雾，碣石潇湘无限路。
不知乘月几人归，落月摇情满江树。


5. 使至塞上（王维）
单车欲问边，属国过居延。征蓬出汉塞，归雁入胡天。
大漠孤烟直，长河落日圆。萧关逢候骑，都护在燕然。

6、鹿柴（王维）
空山不见人，
但闻人语响。
返景入深林，
复照青苔上。

7、送元二使安西（王维）
渭城朝雨浥轻尘，
客舍青青柳色新。
劝君更尽一杯酒，
西出阳关无故人。

8、九月九日忆山东兄弟 （王维）
独在异乡为异客，
每逢佳节倍思亲。
遥知兄弟登高处，
遍插茱萸少一人。

9、竹里馆（王维）
独坐幽篁里，
弹琴复长啸。
深林人不知，
明月来相照。

10.春晓（孟浩然）
春眠不觉晓，处处闻啼鸟。夜来风雨声，花落知多少。

11.过故人庄（孟浩然）
故人具鸡黍，邀我至田家。绿树村边合，青山郭外斜。
开轩面场圃，把酒话桑麻。待到重阳日，还来就菊花。

12.夜归鹿门山歌（孟浩然）
山寺钟鸣昼已昏，渔梁渡头争渡喧。
人随沙岸向江村，余亦乘舟归鹿门。
鹿门月照开烟树，忽到庞公栖隐处。
岩扉松径长寂寥，惟有幽人自来去。

13、宿建德江（孟浩然）
移舟泊烟渚，
日暮客愁新。
野旷天低树，
江清月近人。

14.黄鹤楼（崔颢）
昔人已乘黄鹤去，此地空余黄鹤楼。黄鹤一去不复返，白云千载空悠悠。
晴川历历汉阳树，芳草萋萋鹦鹉洲。日暮乡关何处是，烟波江上使人愁。

15.望月怀远（张九龄）
海上生明月，天涯共此时。
情人怨遥夜，竟夕起相思。
灭烛怜光满，披衣觉露滋。
不堪盈手赠，还寝梦佳期。

16.感遇十二首·其一（张九龄）
兰叶春葳蕤，桂华秋皎洁。
欣欣此生意，自尔为佳节。
谁知林栖者，闻风坐相悦。
草木有本心，何求美人折！

17、风（李峤）
（唐）李峤 
解落三秋叶，
能开二月花。 
过江千尽浪，
入竹万竿斜。

18、咏柳（贺知章）
碧玉妆成一树高，
万条垂下绿丝绦。
不知细叶谁裁出，
二月春风似剪刀。

19、回乡偶书（贺知章）
少小离家老大回，
乡音无改鬓毛衰。
儿童相见不相识，
笑问客从何处来。

20、凉州词（王之涣）
黄河远上白云间，
一片孤城万仞山。
羌笛何须怨杨柳，
春风不度玉门关。

21、登鹳雀楼（王之涣）
白日依山尽，
黄河入海流。
欲穷千里目，
更上一层楼。

22、凉州词（王翰）
葡萄美酒夜光杯，
欲饮琵琶马上催。
醉卧沙场君莫笑，
古来征战几人回。

23、出塞（王昌龄）
秦时明月汉时关，
万里长征人未还。
但使龙城飞将在，
不教胡马度阴山。

24、从军行（王昌龄）
青海长云暗雪山，
孤城遥望玉门关。
黄沙百战穿金甲，
不破楼兰终不还。

25、芙蓉楼送辛渐（王昌龄）
寒雨连江夜入吴，
平明送客楚山孤。
洛阳亲友如相问，
一片冰心在玉壶。

26、别董大（高适）
千里黄云白日曛，
北风吹雁雪纷纷。
莫愁前路无知己，
天下谁人不识君？

27、燕歌行（高适）
汉家烟尘在东北，汉将辞家破残贼。
男儿本自重横行，天子非常赐颜色。
摐金伐鼓下榆关，旌旗逶迤碣石间。
校尉羽书飞瀚海，单于猎火照狼山。
山川萧条极边土，胡骑凭陵杂风雨。
战士军前半死生，美人帐下犹歌舞。
大漠穷秋塞草腓，孤城落日斗兵稀。
身当恩遇常轻敌，力尽关山未解围。
铁衣远戍辛勤久，玉筋应啼别离后。
少妇城南欲断肠，征人蓟北空回首。
边庭飘飖那可度，绝域苍茫更何有。
杀气三时作阵云，寒声一夜传刁斗。
相看白刃血纷纷，死节从来岂顾勋。
君不见沙场征战苦，至今犹忆李将军。

28、白雪歌送武判官归京（岑参）
北风卷地白草折，胡天八月即飞雪。
忽如一夜春风来，千树万树梨花开。
散入珠帘湿罗幕，狐裘不暖锦衾薄。
将军角弓不得控，都护铁衣冷难着。
瀚海阑干百丈冰，愁云惨淡万里凝。
中军置酒饮归客，胡琴琵琶与羌笛。
纷纷暮雪下辕门，风掣红旗冻不翻。
轮台东门送君去，去时雪满天山路。

```

#### 李杜

```
1、静夜思（李白）
床前明月光，
疑是地上霜。
举头望明月，
低头思故乡。

2、望庐山瀑布（李白）
日照香炉生紫烟，
遥看瀑布挂前川。
飞流直下三千尺，
疑是银河落九天。

3、渡荆门送别（李白）
渡远荆门外，来从楚国游。
山随平野尽，江入大荒流。
月下飞天镜，云生结海楼。
仍怜故乡水，万里送行舟。

4、赠汪伦（李白）
李白乘舟将欲行，
忽闻岸上踏歌声。
桃花潭水深千尺，
不及汪伦送我情。

5、黄鹤楼送孟浩然之广陵（李白）  
故人西辞黄鹤楼，
烟花三月下扬州。
孤帆远影碧空尽，
惟见长江天际流。

6、早发白帝城（李白） 
朝辞白帝彩云间，
千里江陵一日还。
两岸猿声啼不住，
轻舟已过万重山。

7、望天门山（李白） 
天门中断楚江开，
碧水东流至此回。
两岸青山相对出，
孤帆一片日边来。

8、独坐敬亭山（李白） 
众鸟高飞尽，
孤云独去闲。
相看两不厌，
唯有敬亭山。

9、清平调词三首·其一（李白）
云想衣裳花想容，春风拂槛露华浓。
若非群玉山头见，会向瑶台月下逢。

10、登金陵凤凰台（李白）
凤凰台上凤凰游，凤去台空江自流。
吴宫花草埋幽径，晋代衣冠成古丘。
三山半落青天外，二水中分白鹭洲。
总为浮云能蔽日，长安不见使人愁。

11、关山月（李白）
明月出天山，苍茫云海间。长风几万里，吹度玉门关。
汉下白登道，胡窥青海湾。由来征战地，不见有人还。
戍客望边邑，思归多苦颜。高楼当此夜，叹息未应闲。

12、月下独酌（李白）
花间一壶酒，独酌无相亲。举杯邀明月，对影成三人。 
月既不解饮，影徒随我身。暂伴月将影，行乐须及春。 
我歌月徘徊，我舞影零乱。醒时同交欢，醉后各分散。 
永结无情游，相期邈云汉。

13、行路难·其一
金樽清酒斗十千，玉盘珍羞直万钱。
停杯投箸不能食，拔剑四顾心茫然。
欲渡黄河冰塞川，将登太行雪满山。
闲来垂钓碧溪上，忽复乘舟梦日边。
行路难，行路难，多歧路，今安在？
长风破浪会有时，直挂云帆济沧海。

14、宣州谢朓楼饯别校书叔云（李白）
弃我去者，昨日之日不可留。
乱我心者，今日之日多烦忧。 
长风万里送秋雁，对此可以酣高楼。
蓬莱文章建安骨，中间小谢又清发。
俱怀逸兴壮思飞，欲上青天揽明月。
抽刀断水水更流，举杯销愁愁更愁。
人生在世不称意，明朝散发弄扁舟。

15、将进酒（李白）
君不见黄河之水天上来，奔流到海不复回。
君不见高堂明镜悲白发，朝如青丝暮成雪。
人生得意须尽欢，莫使金樽空对月。天生我材必有用，千金散尽还复来。
烹羊宰牛且为乐，会须一饮三百杯。岑夫子，丹丘生，将进酒，杯莫停。
与君歌一曲，请君为我倾耳听。钟鼓馔玉不足贵，但愿长醉不复醒。
古来圣贤皆寂寞，惟有饮者留其名。陈王昔时宴平乐，斗酒十千恣欢谑。
主人何为言少钱，径须酤取对君酌。五花马，千金裘，呼儿将出换美酒，与尔同销万古愁。

16、梦游天姥吟留别（李白）
海客谈瀛洲，烟涛微茫信难求。越人语天姥，云霞明灭或可睹。
天姥连天向天横，势拔五岳掩赤城。天台四万八千丈，对此欲倒东南倾。
我欲因之梦吴越，一夜飞度镜湖月。湖月照我影，送我至剡溪。
谢公宿处今尚在，绿水荡漾清猿啼，脚著谢公屐，身登青云梯。
半壁见海日，空中闻天鸡。千岩万转路不定，迷花倚石忽已暝。
熊咆龙吟殷岩泉，栗深林兮惊层巅。云青青兮欲雨，水澹澹兮生烟。
列缺霹雳，丘峦崩摧。洞天石扉，訇然中开。
青冥浩荡不见底，日月照耀金银台。霓为衣兮风为马，云之君兮纷纷而来下。虎鼓瑟兮鸾回车，仙之人兮列如麻。
忽魂悸以魄动，恍惊起而长嗟。惟觉时之枕席，失向来之烟霞。
世间行乐亦如此，古来万事东流水。别君去兮何时还？且放白鹿青崖间，须行即骑访名山。
安能摧眉折腰事权贵，使我不得开心颜！



17、绝句（杜甫）
两个黄鹂鸣翠柳，
一行白鹭上青天。
窗含西岭千秋雪，
门泊东吴万里船。

18、春夜喜雨（杜甫）
好雨知时节，
当春乃发生。
随风潜入夜，
润物细无声。
夜径云俱黑，
江船火独明。
晓看红湿处，
花重锦官城。

19、绝句（杜甫）
迟日江山丽，
春风花草香。
泥融飞燕子，
沙暖睡鸳鸯。

20、江畔独步寻花（杜甫）
黄师塔前江水东，
春光懒困倚微风。
桃花一簇开无主，
可爱深红爱浅红。

21、闻官军收河南河北（杜甫）
剑外忽传收蓟北，
初闻涕泪满衣裳。
却看妻子愁何在，
漫卷诗书喜欲狂。
白日放歌须纵酒，
青春作伴好还乡。
即从巴峡穿巫峡，
便下襄阳向洛阳。

22、赠花卿（杜甫）
锦城丝管日纷纷，
半入江风半入云。
此曲只应天上有，
人间能得几回闻。

23、江南逢李龟年（杜甫）
岐王宅里寻常见，
崔九堂前几度闻。
正是江南好风景，
落花时节又逢君。

24、登高（杜甫） 
风急天高猿啸哀，渚清沙白鸟飞回。无边落木萧萧下，不尽长江滚滚来。 
万里悲秋常作客，百年多病独登台。艰难苦恨繁霜鬓，潦倒新停浊酒杯。 

25、茅屋为秋风所破歌（杜甫）
八月秋高风怒号，卷我屋上三重茅。
茅飞渡江洒江郊，高者挂罥长林梢，下者飘转沉塘坳。
南村群童欺我老无力，忍能对面为盗贼。
公然抱茅入竹去，唇焦口燥呼不得。归来倚仗自叹息。
俄顷风定云墨色，秋天漠漠向昏黑。布衾多年冷似铁，娇儿恶卧踏里裂。
床头屋漏无干处，雨脚如麻未断绝。自经丧乱少睡眠，长夜沾湿何由彻！
安得广厦千万间，大庇天下寒士俱欢颜，风雨不动安如山！
呜呼！何时眼前突兀见此屋，吾庐独破受冻死亦足！

26、望岳（杜甫）
岱宗夫如何？齐鲁青未了。造化钟神秀，阴阳割昏晓。 
荡胸生层云，决眦入归鸟。会当凌绝顶，一览众山小。

27、蜀相（杜甫）
丞相祠堂何处寻，锦官城外柏森森。
映阶碧草自春色，隔叶黄鹂空好音。
三顾频烦天下计，两朝开济老臣心。
出师未捷身先死，长使英雄泪满襟。

28、闻官军收河南河北（杜甫） 
剑外忽传收蓟北，初闻涕泪满衣裳。
却看妻子愁何在，漫卷诗书喜欲狂。 
白日放歌须纵酒，青春作伴好还乡。
即从巴峡穿巫峡，便下襄阳向洛阳。

29、春望（杜甫） 
国破山河在，城春草木深。感时花溅泪，恨别鸟惊心。 
烽火连三月，家书抵万金。白头搔更短，浑欲不胜簪。

30、石壕吏（杜甫）
暮投石壕村，有吏夜捉人。老翁逾墙走，老妇出门看。 
吏呼一何怒，妇啼一何苦！听妇前致词：三男邺城戍。 
一男附书至，二男新战死。存者且偷生，死者长已矣！ 
室中更无人，惟有乳下孙。有孙母未去，出入无完裙。 
老妪力虽衰，请从吏夜归，急应河阳役，犹得备晨炊。 
夜久语声绝，如闻泣幽咽。天明登前途，独与老翁别。

31、旅夜书怀（杜甫）
细草微风岸，危樯独夜舟。
星垂平野阔，月涌大江流。
名岂文章著，官因老病休。
飘飘何所似，天地一沙鸥。

32、登岳阳楼（杜甫）
昔闻洞庭水，今上岳阳楼。
吴楚东南坼，乾坤日夜浮。
亲朋无一字，老病有孤舟。
戎马关山北，凭轩涕泗流。


33、无题（李商隐）
相见时难别亦难,东风无力百花残。春蚕到死丝方尽,蜡炬成灰泪始干。
晓镜但愁云鬓改,夜吟应觉月光寒。蓬山此去无多路,青鸟殷勤为探看。

34、无题（李商隐）
昨夜星辰昨夜风，画楼西畔桂堂东。身无彩凤双飞翼，心有灵犀一点通。
隔座送钩春酒暖，分曹射覆蜡灯红。嗟余听鼓应官去，走马兰台类转蓬。 

35.锦瑟（李商隐） 
锦瑟无端五十弦，一弦一柱思华年。庄生晓梦迷蝴蝶，望帝春心托杜鹃。
沧海月明珠有泪，蓝田日暖玉生烟。此情可待成追忆，只是当时已惘然。 

36、乐游原（李商隐）
向晚意不适，
驱车登古原。
夕阳无限好，
只是近黄昏。

37、山行（杜牧） 
远上寒山石径斜，
白云生处有人家。
停车坐爱枫林晚，
霜叶红于二月花。

38、清明（杜牧） 
清明时节雨纷纷，
路上行人欲断魂。
借问酒家何处有，
牧童遥指杏花村。

39、秋夕（杜牧） 
银烛秋光冷画屏，
轻罗小扇扑流莹。
天阶夜色凉如水，
坐看牵牛织女星。

40、江南春（杜牧） 
（唐） 杜牧
千里莺啼绿映红，
水村山郭酒旗风。
南朝四百八十寺，
多少楼台烟雨中。

```


#### 中唐晚唐

```

1、赋得古原草送别（白居易）
离离原上草，
一岁一枯荣。
野火烧不尽，
春风吹又生。
远芳侵古道，
晴翠皆荒城。
又送王孙去，
萋萋满别情。

2、池上（白居易） 
小娃撑小艇，
偷采白莲回。
不解藏踪迹，
浮萍一道开。

3、忆江南（白居易）
江南好，
风景旧曾谙。 
日出江花红胜火，
春来江水绿如蓝。
能不忆江南？

4、钱塘湖春行（白居易）
孤山寺北贾亭西，水面初平云脚低。几处早莺争暖树，谁家新燕啄春泥。
乱花渐欲迷人眼，浅草才能没马蹄。最爱湖东行不足，绿杨阴里白沙堤。

5、观刈麦（白居易）
田家少闲月，五月人倍忙。夜来南风起，小麦覆陇黄。
妇姑荷箪食，童稚携壶浆。相随饷田去，丁壮在南冈。
足蒸暑土气，背灼炎天光。力尽不知热，但惜夏日长。
复有贫妇人，抱子在其旁。右手秉遗穗，左臂悬敝筐。
听其相顾言，闻者为悲伤。家田输税尽，拾此充饥肠。
今我何功德，曾不事农桑。吏禄三百石，岁晏有余粮。
念此私自愧，尽日不能忘。

6、长恨歌（白居易）
汉皇重色思倾国，御宇多年求不得。
杨家有女初长成，养在深闺人未识。
天生丽质难自弃，一朝选在君王侧。
回眸一笑百媚生，六宫粉黛无颜色。
春寒赐浴华清池，温泉水滑洗凝脂。
侍儿扶起娇无力，始是新承恩泽时。
云鬓花颜金步摇，芙蓉帐暖度春宵。
春宵苦短日高起，从此君王不早朝。
承欢侍宴无闲暇，春从春游夜专夜。
后宫佳丽三千人，三千宠爱在一身。
金屋妆成娇侍夜，玉楼宴罢醉和春。
姊妹弟兄皆列土，可怜光彩生门户。
遂令天下父母心，不重生男重生女。
骊宫高处入青云，仙乐风飘处处闻。
缓歌慢舞凝丝竹，尽日君王看不足。
渔阳鼙鼓动地来，惊破霓裳羽衣曲。
九重城阙烟尘生，千乘万骑西南行。
翠华摇摇行复止，西出都门百余里。
六军不发无奈何，宛转蛾眉马前死。
花钿委地无人收，翠翘金雀玉搔头。
君王掩面救不得，回看血泪相和流。
黄埃散漫风萧索，云栈萦纡登剑阁。
峨嵋山下少人行，旌旗无光日色薄。
蜀江水碧蜀山青，圣主朝朝暮暮情。
行宫见月伤心色，夜雨闻铃肠断声。
天旋地转回龙驭，到此踌躇不能去。
马嵬坡下泥土中，不见玉颜空死处。
君臣相顾尽沾衣，东望都门信马归。
归来池苑皆依旧，太液芙蓉未央柳。
芙蓉如面柳如眉，对此如何不泪垂。
春风桃李花开夜，秋雨梧桐叶落时。
西宫南苑多秋草，落叶满阶红不扫。
梨园弟子白发新，椒房阿监青娥老。
夕殿萤飞思悄然，孤灯挑尽未成眠。
迟迟钟鼓初长夜，耿耿星河欲曙天。
鸳鸯瓦冷霜华重，翡翠衾寒谁与共。
悠悠生死别经年，魂魄不曾来入梦。
临邛道士鸿都客，能以精诚致魂魄。
为感君王辗转思，遂教方士殷勤觅。
排空驭气奔如电，升天入地求之遍。
上穷碧落下黄泉，两处茫茫皆不见。
忽闻海上有仙山，山在虚无缥缈间。
楼阁玲珑五云起，其中绰约多仙子。
中有一人字太真，雪肤花貌参差是。
金阙西厢叩玉扃，转教小玉报双成。
闻道汉家天子使，九华帐里梦魂惊。
揽衣推枕起徘徊，珠箔银屏迤逦开。
云鬓半偏新睡觉，花冠不整下堂来。
风吹仙袂飘飖举，犹似霓裳羽衣舞。
玉容寂寞泪阑干，梨花一枝春带雨。
含情凝睇谢君王，一别音容两渺茫。
昭阳殿里恩爱绝，蓬莱宫中日月长。
回头下望人寰处，不见长安见尘雾。
惟将旧物表深情，钿合金钗寄将去。
钗留一股合一扇，钗擘黄金合分钿。
但教心似金钿坚，天上人间会相见。
临别殷勤重寄词，词中有誓两心知。
七月七日长生殿，夜半无人私语时。
在天愿作比翼鸟，在地愿为连理枝。
天长地久有时尽，此恨绵绵无绝期。


7、悯农（一）（李绅）
锄禾日当午，
汗滴禾下土。
谁知盘中餐，
粒粒皆辛苦。

8、悯农（二）（李绅）
春种一粒粟，
秋收万颗子。
四海无闲田，
农夫犹饿死。

9、枫桥夜泊（张继）
月落乌啼霜满天，
江枫渔火对愁眠。
姑苏城外寒山寺，
夜半钟声到客船。

10、逢雪宿芙蓉山主人（刘长卿）
日暮苍山远，
天寒白屋贫。
柴门闻犬吠，
风雪夜归人。

10、寒食（韩翃）
春城无处不飞花，
寒食东风御柳斜。
日暮汉官传蜡烛，
轻烟散入五侯家。

11、小儿垂钓（胡令能） 
蓬头稚子学垂纶，
侧坐莓苔草映身。
路人借问遥招手，
怕得鱼惊不应人。

12、游子吟（孟郊）
慈母手中线，
游子身上衣。
临行密密缝，
意恐迟迟归。
谁言寸草心，
报得三春晖。

13、离思（元稹）
曾经沧海难为水，除却巫山不是云。 
取次花丛懒回顾，半缘修道半缘君。

14、江雪（柳宗元）
千山鸟飞绝，万径人踪灭。
孤舟蓑笠翁，独钓寒江雪。

15、渔歌子（张志和）
西塞山前白鹭飞，
桃花流水鳜鱼肥。
青箬笠，绿蓑衣，
斜风细雨不须归。

16、塞下曲（其二）（卢纶）
月黑雁飞高，
单于夜遁逃。
欲将轻骑逐，
大雪满弓刀。

17、塞下曲（其三）（卢纶）
林暗草惊风，
将军夜引弓。
平明寻白羽，
没在石棱中。

18、滁州西涧（韦应物）
独怜幽草涧边生，
上有黄鹂深树鸣。
春潮带雨晚来急，
野渡无人舟自横。

19、竹枝词（刘禹锡）
杨柳青青江水平，
闻郎江上踏歌声。 
东边日出西边雨，
道是无晴却有晴。

20、望洞庭（刘禹锡）
湖光秋月两相和，
潭面无风镜未磨。
遥望洞庭山水翠，
白银盘里一青螺。

21、浪淘沙（刘禹锡）
九曲黄河万里沙，
浪淘风簸自天涯。
如今直上银河去，
同到牵牛织女家。

22、乌衣巷（刘禹锡）
朱雀桥边野草花，
乌衣巷口夕阳斜。 
旧时王谢堂前燕，
飞入寻常百姓家。

23、酬乐天扬州初逢席上见赠（刘禹锡）
巴山楚水凄凉地，二十三年弃置身。怀旧空吟闻笛赋，到乡翻似烂柯人。
沉舟侧畔千帆过，病树前头万木春。今日听君歌一曲，暂凭杯酒长精神。

24、题都城南庄（崔护）
去年今日此门中，人面桃花相映红。
人面不知何处去，桃花依旧笑春风。

25、剑客（贾岛）
十年磨一剑，霜刃未曾试。
今日把示君，谁有不平事？

26、寻隐者不遇（贾岛）
松下问童子，
言师采药去。
只在此山中，
云深不知处。

27、题李凝幽居（贾岛）
闲居少邻并，草径入荒园。
鸟宿池边树，僧敲月下门。
过桥分野色，移石动云根。
暂去还来此，幽期不负言。

28、李凭箜篌引（李贺）
吴丝蜀桐张高秋，空山凝云颓不流。江娥啼竹素女愁，李凭中国弹箜篌。
昆山玉碎凤凰叫，芙蓉泣露香兰笑。十二门前融冷光，二十三丝动紫皇。
女娲炼石补天处，石破天惊逗秋雨。梦入神山教神妪，老鱼跳波瘦蛟舞。
吴质不眠倚桂树，露脚斜飞湿寒兔。

29、雁门太守行（李贺）
黑云压城城欲摧，甲光向日金鳞开。角声满天秋色里，塞土燕脂凝夜紫。
半卷红旗临易水，霜重鼓寒声不起。报君黄金台上意，提携玉龙为君死。

30、望江南·梳洗罢（温庭筠）
梳洗罢，独倚望江楼。过尽千帆皆不是，斜晖脉脉水悠悠。肠断白蘋洲。

31、无相偈（神秀） 
身是菩提树，心如明镜台。
时时勤拂拭，勿使惹尘埃。

32、菩提偈（惠能） 
菩提本无树，明镜亦非台，
本来无一物，何处惹尘埃。

```

### 宋

```
1、浣溪沙·一曲新词酒一杯（晏殊）
一曲新词酒一杯，去年天气旧亭台。夕阳西下几时回？
无可奈何花落去，似曾相识燕归来。小园香径独徘徊。

2、蝶恋花·槛菊愁烟兰泣露（晏殊）
槛菊愁烟兰泣露，罗幕轻寒，燕子双飞去。
明月不谙离别苦，斜光到晓穿朱户。
昨夜西风凋碧树，独上高楼，望尽天涯路。
欲寄彩笺兼尺素，山长水阔知何处？

3、玉楼春·春景（宋祁）
东城渐觉风光好，縠皱波纹迎客棹。
绿杨烟外晓寒轻，红杏枝头春意闹。
浮生长恨欢娱少，肯爱千金轻一笑。
为君持酒劝斜阳，且向花间留晚照。

4、玉楼春·尊前拟把归期说（欧阳修） 
尊前拟把归期说，欲语春容先惨咽。人生自是有情痴，此恨不关风与月。
离歌且莫翻新阕，一曲能教肠寸结。直须看尽洛城花，始共春风容易别。

5、生查子（欧阳修） 
去年元夜时，花市灯如昼，月上柳梢头，人约黄昏后。 
今年元夜时，月与灯依旧，不见去年人，泪湿春衫袖。

6、渔家傲·秋思（范仲淹）
塞下秋来风景异，衡阳雁去无留意。四面边声连角起，千嶂里，长烟落日孤城闭。
浊酒一杯家万里，燕然未勒归无计。羌管悠悠霜满地，人不寐，将军白发征夫泪

7、元日（王安石）
爆竹声中一岁除，
春风送暖入屠苏。
千门万户曈曈日，
总把新桃换旧符。

8、泊船瓜洲（王安石）
京口瓜洲一水间，
钟山只隔数重山。
春风又绿江南岸，
明月何时照我还？

9、书湖阴先生壁（王安石） 
茅檐长扫净无苔，
花木成畦手自栽。
一水护田将绿绕，
两山排闼送青来。

10、梅花（王安石）
墙角数枝梅，
凌寒独自开。
遥知不是雪，
为有暗香来。

11、四时田园杂兴（2）（范成大）
梅子金黄杏子肥，
麦花雪白菜花稀。
日长篱落无人过，
唯有蜻蜓蛱蝶飞。

12、小池（杨万里） 
（宋） 杨万里
泉眼无声惜细流，
树阴照水爱晴柔。
小荷才露尖尖角，
早有蜻蜓立上头。

13、晓出净慈寺送林子方（杨万里）  
毕竟西湖六月中，
风光不与四时同。
接天莲叶无穷碧，
映日荷花别样红。

14、春日（朱熹） 
（宋）朱熹
胜日寻芳泗水滨，
无边光景一时新。
等闲识得东风面，
万紫千红总是春。

15、观书有感·其一（朱熹）
半亩方塘一鉴开，天光云影共徘徊。
问渠那得清如许？为有源头活水来。

16、题临安邸（林升） 
山外青山楼外楼，
西湖歌舞几时休。
暖风熏得游人醉，
直把杭州作汴州。

17、游园不值（叶绍翁） 
应怜屐齿印苍苔，
小扣柴扉久不开。
春色满园关不住，
一枝红杏出墙来。

18、乡村四月（翁卷） 
绿遍山原白满川，
子规声里雨如烟。
乡村四月闲人少，
才了蚕桑又插田。


19、夏日绝句（李清照）
生当作人杰，
死亦为鬼雄。
至今思项羽，
不肯过江东。

20、如梦令·常记溪亭日暮（李清照）
常记溪亭日暮，沉醉不知归路。兴尽晚回舟，误入藕花深处。争渡，争渡，惊起一滩鸥鹭。

21、声声慢·寻寻觅觅（李清照）
寻寻觅觅，冷冷清清，凄凄惨惨戚戚。
乍暖还寒时候，最难将息。
三杯两盏淡酒，怎敌他、晚来风急！
雁过也，正伤心，却是旧时相识。
满地黄花堆积，憔悴损，如今有谁堪摘？
守着窗儿，独自怎生得黑！
梧桐更兼细雨，到黄昏、点点滴滴。
这次第，怎一个愁字了得！

22、一剪梅·红藕香残玉簟秋（李清照）
红藕香残玉簟秋。轻解罗裳，独上兰舟。
云中谁寄锦书来？雁字回时，月满西楼。
花自飘零水自流。一种相思，两处闲愁。
此情无计可消除，才下眉头，却上心头。


23、钗头凤·红酥手（陆游） 
红酥手，黄縢酒，满城春色宫墙柳。东风恶，欢情薄。一怀愁绪，几年离索。错、错、错。
春如旧，人空瘦，泪痕红浥鲛绡透。桃花落，闲池阁。山盟虽在，锦书难托。莫、莫、莫！

24、卜算子·咏梅（陆游）
驿外断桥边，寂寞开无主。
已是黄昏独自愁，更著风和雨。
无意苦争春，一任群芳妒。
零落成泥碾作尘，只有香如故。

25、临安春雨初霁（陆游） 
世味年来薄似纱，谁令骑马客京华。
小楼一夜听春雨，深巷明朝卖杏花。
矮纸斜行闲作草，晴窗细乳戏分茶。
素衣莫起风尘叹，犹及清明可到家。

26、游山西村（陆游） 
莫笑农家腊酒浑，丰年留客足鸡豚。
山重水复疑无路，柳暗花明又一村。
箫鼓追随春社近，衣冠简朴古风存。
从今若许闲乘月，拄杖无时夜叩门。

27、书愤五首·其一（陆游） 
早岁那知世事艰，中原北望气如山。
楼船夜雪瓜洲渡，铁马秋风大散关。
塞上长城空自许，镜中衰鬓已先斑。
出师一表真名世，千载谁堪伯仲间！

28、秋夜将晓出篱门迎凉有感（陆游）
三万里河东入海，
五千仞岳上摩天。
遗民泪尽胡尘里，
南望王师又一年。

29、十一月四日风雨大作·其二（陆游） 
僵卧孤村不自哀，尚思为国戍轮台。
夜阑卧听风吹雨，铁马冰河入梦来。

30、示儿（陆游） 
死去元知万事空，
但悲不见九州同。
王师北定中原日，
家祭无忘告乃翁。


```

#### 苏辛

```
1、水调歌头·明月几时有（苏轼）
明月几时有?把酒问青天。
不知天上宫阙，今夕是何年。
我欲乘风归去，又恐琼楼玉宇，高处不胜寒。
起舞弄清影，何似在人间!
转朱阁，低绮户，照无眠。
不应有恨，何事长向别时圆?
人有悲欢离合，月有阴睛圆缺，此事古难全。
但愿人长久，千里共蝉娟。

2、念奴娇·赤壁怀古（苏轼）
大江东去，浪淘尽，千古风流人物。
故垒西边，人道是，三国周郎赤壁。
乱石穿空，惊涛拍岸，卷起千堆雪。
江山如画，一时多少豪杰。
遥想公瑾当年，小乔初嫁了，雄姿英发。
羽扇纶巾，谈笑间，樯橹灰飞烟灭。
故国神游，多情应笑我，早生华发。
人生如梦，一樽还酹江月。

3、江城子·乙卯正月二十日夜记梦（苏轼）
十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。
夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。

4、临江仙·夜归临皋（苏轼）
夜饮东坡醒复醉，归来仿佛三更。家童鼻息已雷鸣。敲门都不应，倚杖听江声。
长恨此身非我有，何时忘却营营？夜阑风静縠纹平。小舟从此逝，江海寄馀生。

5、西江月·平山堂（苏轼）
世事一场大梦，人生几度秋凉？夜来风叶已鸣廊，看取眉头鬓上。
酒贱常愁客少，月明多被云妨。中秋谁与共孤光，把盏凄然北望。

6、江城子·密州出猎（苏轼）
老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。
酒酣胸胆尚开张，鬓微霜，又何妨？持节云中，何日遣冯唐？会挽雕弓如满月，西北望，射天狼。

7、蝶恋花·春景（苏轼）
花褪残红青杏小。燕子飞时，绿水人家绕。枝上柳绵吹又少，天涯何处无芳草！
墙里秋千墙外道。墙外行人，墙里佳人笑。笑渐不闻声渐悄，多情却被无情恼。

8、卜算子·黄州定慧院寓居作（苏轼）
缺月挂疏桐，漏断人初静。
时见幽人独往来，缥缈孤鸿影。
惊起却回头，有恨无人省。
拣尽寒枝不肯栖，寂寞沙洲冷。

9、浣溪沙·游蕲水清泉寺（苏轼）
山下兰芽短浸溪，松间沙路净无泥，潇潇暮雨子规啼。
谁道人生无再少？门前流水尚能西！休将白发唱黄鸡。

10、定风波·南海归赠王定国侍人寓娘（苏轼）
常羡人间琢玉郎，天应乞与点酥娘。尽道清歌传皓齿，风起，雪飞炎海变清凉。
万里归来颜愈少，微笑，笑时犹带岭梅香。试问岭南应不好，却道：此心安处是吾乡。

11、临江仙·送钱穆父（苏轼）
一别都门三改火，天涯踏尽红尘。依然一笑作春温。无波真古井，有节是秋筠。
惆怅孤帆连夜发，送行淡月微云。尊前不用翠眉颦。人生如逆旅，我亦是行人。

12、六月二十七日望湖楼醉书（苏轼）
黑云翻墨未遮山，
白雨跳珠乱入船。
卷地风来忽吹散，
望湖楼下水如天。

13、饮湖上初晴后雨（苏轼）
水光潋滟晴方好，
山色空蒙雨亦奇。
欲把西湖比西子，
淡妆浓抹总相宜。

14、惠崇《春江晓景》（苏轼） 
竹外桃花三两枝，
春江水暖鸭先知。
蒌蒿（lóu hāo）满地芦芽短， 
正是河豚欲上时。

15、题西林壁（苏轼） 
横看成岭侧成峰，
远近高低各不同。
不识庐山真面目，
只缘身在此山中。

16、阳关曲·中秋月（苏轼）
暮云收尽溢清寒，银汉无声转玉盘。
此生此夜不长好，明月明年何处看。

17、春宵（苏轼）
春宵一刻值千金，花有清香月有阴。
歌管楼台声细细，秋千院落夜沉沉。

18、赠刘景文（苏轼）
荷尽已无擎雨盖，菊残犹有傲霜枝。
一年好景君须记，最是橙黄橘绿时。


19、青玉案·元夕（辛弃疾） 
东风夜放花千树，更吹落，星如雨。
宝马雕车香满路。
凤箫声动，玉壶光转，一夜鱼龙舞。
蛾儿雪柳黄金缕，笑语盈盈暗香去。
众里寻他千百度，蓦然回首，那人却在灯火阑珊处。

20、西江月·夜行黄沙道中（辛弃疾） 
明月别枝惊鹊，清风半夜鸣蝉。
稻花香里说丰年，听取蛙声一片。
七八个星天外，两三点雨山前。
旧时茅店社林边，路转溪桥忽见。

21、清平乐·村居（辛弃疾） 
茅檐低小，溪上青青草。
醉里吴音相媚好，白发谁家翁媪？
大儿锄豆溪东，中儿正织鸡笼。
最喜小儿亡赖，溪头卧剥莲蓬。

22、生查子·游雨岩（辛弃疾） 
溪边照影行，天在清溪底。
天上有行云，人在行云里。
高歌谁和余？空谷清音起。
非鬼亦非仙，一曲桃花水。

23、破阵子·为陈同甫赋壮词以寄之（辛弃疾） 
醉里挑灯看剑，梦回吹角连营。八百里分麾下炙，五十弦翻塞外声，沙场秋点兵。
马作的卢飞快，弓如霹雳弦惊。了却君王天下事，赢得生前身后名。可怜白发生！

24、水龙吟·登建康赏心亭（辛弃疾） 
楚天千里清秋，水随天去秋无际。
遥岑远目，献愁供恨，玉簪螺髻。
落日楼头，断鸿声里，江南游子。
把吴钩看了，栏杆拍遍，无人会，登临意。
休说鲈鱼堪脍，尽西风，季鹰归未？求田问舍，怕应羞见，刘郎才气。
可惜流年，忧愁风雨，树犹如此！倩何人唤取，红巾翠袖，揾英雄泪！

25、永遇乐·京口北固亭怀古（辛弃疾） 
千古江山，英雄无觅，孙仲谋处。舞榭歌台，风流总被雨打风吹去。
斜阳草树，寻常巷陌，人道寄奴曾住。想当年，金戈铁马，气吞万里如虎。
元嘉草草，封狼居胥，赢得仓皇北顾。四十三年，望中犹记，烽火扬州路。
可堪回首，佛狸祠下，一片神鸦社鼓。凭谁问，廉颇老矣，尚能饭否？

26、南乡子·登京口北固亭有怀（辛弃疾） 
何处望神州？满眼风光北固楼。
千古兴亡多少事？悠悠。
不尽长江滚滚流。
年少万兜鍪，坐断东南战未休。
天下英雄谁敌手？曹刘。
生子当如孙仲谋。

27、丑奴儿·书博山道中壁（辛弃疾） 
少年不识愁滋味，爱上层楼。
爱上层楼，为赋新词强说愁。
而今识尽愁滋味，欲说还休。
欲说还休，却道天凉好个秋。

28、菩萨蛮·书江西造口壁（辛弃疾） 
郁孤台下清江水，
中间多少行人泪？
西北望长安，
可怜无数山。 
青山遮不住，
毕竟东流去。
江晚正愁余，
山深闻鹧鸪。


```


### 元明清

```
1、墨梅
（元）王冕
我家洗砚池头树，
朵朵花开淡墨痕。
不要人夸好颜色，
只流清气满乾坤。

2、摸鱼儿·雁丘词 / 迈陂塘·雁丘词
（元）元好问
问世间，情是何物，直教生死相许？
天南地北双飞客，老翅几回寒暑。
欢乐趣，离别苦，就中更有痴儿女。
君应有语：渺万里层云，千山暮雪，只影向谁去？
横汾路，寂寞当年箫鼓，荒烟依旧平楚。
招魂楚些何嗟及，山鬼暗啼风雨。
天也妒，未信与，莺儿燕子俱黄土。
千秋万古，为留待骚人，狂歌痛饮，来访雁丘处。

3、天净沙·秋思
（元）马致远
枯藤老树昏鸦，小桥流水人家，古道西风瘦马。
夕阳西下，断肠人在天涯。

4、山坡羊·潼关怀古
（元）张养浩
峰峦如聚，波涛如怒，山河表里潼关路。望西都，意踌躇。
伤心秦汉经行处，宫阙万间都做了土。兴，百姓苦；亡，百姓苦。


5、石灰吟
（明）于谦 
千锤万凿出深山，
烈火焚烧若等闲。
粉骨碎身浑不怕，
要留清白在人间。

6、临江仙·滚滚长江东逝水
（明）杨慎
滚滚长江东逝水，浪花淘尽英雄。
是非成败转头空。
青山依旧在，几度夕阳红。
白发渔樵江渚上，惯看秋月春风。
一壶浊酒喜相逢。
古今多少事，都付笑谈中。

7、桃花庵歌
（明）唐寅
桃花坞里桃花庵，桃花庵下桃花仙。
桃花仙人种桃树，又摘桃花换酒钱。
酒醒只在花间坐，酒醉还来花下眠。
半醉半醒日复日，花开花落年复年。
但愿老死花酒间，不愿鞠躬车马前。
车尘马足富者趣，酒盏花枝贫者缘。
若将富贵比贫贱，一在平地一在天。
若将花酒比车马，他得驱驰我得闲。
别人笑我太疯癫，我笑他人看不穿。
不见五陵豪杰墓，无花无酒锄作田。

8、明日歌
（明）钱福
明日复明日，明日何其多！
我生待明日，万事成蹉跎a。
世人皆被明日累，春去秋来老将至。
朝看水东流，暮看日西坠，
百年明日能几何？请君听我明日歌。

9、别云间
（明）夏完淳
三年羁旅客，今日又南冠。
无限山河泪，谁言天地宽？
已知泉路近，欲别故乡难。
毅魄归来日，灵旗空际看。


10、竹石 
（清）郑燮(xiè ) 
咬定青山不放松，
立根原在破岩中。
千磨万击还坚劲，
任尔东西南北风。

11、己亥杂诗·其五
（清）龚自珍
浩荡离愁白日斜，
吟鞭东指即天涯。
落红不是无情物，
化作春泥更护花。

12、己亥杂诗
（清）龚自珍
九州生气恃风雷，
万马齐喑究可哀。
我劝天公重抖擞，
不拘一格降人才。

13、所见 
（清）袁枚 
牧童骑黄牛，
歌声振林樾。
意欲捕鸣蝉，
忽然闭口立。

14、论诗﹒其二
（清）赵翼
李杜诗篇万口传，
至今已觉不新鲜。
江山代有才人出，
各领风骚数百年。

15、人生若只如初见 
（清）纳兰性德
人生若只如初见，何事秋风悲画扇？
等闲变却故人心，却道故人心易变。
骊山语罢清宵半，泪雨霖铃终不怨。
何如薄幸锦衣郎，比翼连枝当日愿。

```

### 近现代

```
1、狱中题壁（谭嗣同）
望门投止思张俭，忍死须臾待杜根。
我自横刀向天笑，去留肝胆两昆仑。

2、黄海舟中日人索句并见日俄战争地图（秋瑾）
万里乘风去复来，只身东海挟春雷。
忍看图画移颜色，肯使江山付劫灰。
浊酒不消忧国泪，救时应仗出群才。
拼将十万头颅血，须把乾坤力挽回。

3、自题小像（鲁迅）
灵台无计逃神矢，风雨如磐暗故园。
寄意寒星荃不察，我以我血荐轩辕。

4、自嘲（鲁迅）
运交华盖欲何求，未敢翻身已碰头。
破帽遮颜过闹市，漏船载酒泛中流。
横眉冷对千夫指，俯首甘为孺子牛。
躲进小楼成一统，管他冬夏与春秋

5、题三义塔（鲁迅）
奔霆飞熛歼人子，败井残垣剩饿鸠。
偶值大心离火宅，终遗高塔念瀛洲。
精禽梦觉仍衔石，斗士诚坚共抗流。
度尽劫波兄弟在，相逢一笑泯恩仇。

6、惯于长夜过春时（鲁迅）
惯于长夜过春时，挈妇将雏鬓有丝。
梦里妇稀慈母泪，城头变幻大王旗。
忍看朋辈成新鬼，怒向刀丛觅小诗。
吟罢低眉无写处，月光如水照缁衣。

7、被逮口占·慷慨歌燕市（汪精卫）
慷慨歌燕市，从容作楚囚。
引刀成一快，不负少年头。

8、送别(李叔同 弘一法师)
长亭外，古道边，芳草碧连天。
晚风拂柳笛声残，夕阳山外山。
天之涯，地之角，知交半零落。
人生难得是欢聚，唯有别离多。
长亭外，古道边，芳草碧连天。
问君此去几时还，来时莫徘徊。
天之涯，地之角，知交半零落。
一壶浊洒尽余欢，今宵别梦寒。

9、蝶恋花·阅尽天涯离别苦（王国维）
阅尽天涯离别苦，不道归来，零落花如许。花底相看无一语，绿窗春与天俱莫。
待把相思灯下诉，一缕新欢，旧恨千千缕。最是人间留不住，朱颜辞镜花辞树。

10、沁园春·雪（毛泽东）
北国风光，千里冰封，万里雪飘。望长城内外，惟余莽莽； 
大河上下，顿失滔滔。山舞银蛇，原驰蜡象，欲与天公试比高。
须晴日，看红妆素裹，分外妖娆。江山如此多娇，引无数英雄竞折腰。
惜秦皇汉武，略输文采；唐宗宋祖，稍逊风骚。一代天骄，成吉思汗，只识弯弓射大雕。
俱往矣，数风流人物，还看今朝。

11、沁园春长沙（毛泽东）
独立寒秋，湘江北去，橘子洲头。看万山红遍，层林尽染，漫江碧透，百舸争流。
鹰击长空，鱼翔浅底，万类霜天竞自由。怅寥廓，问苍茫大地，谁主沉浮？ 
携来百侣曾游，忆往昔峥嵘岁月稠。恰同学少年，风华正茂，书生意气，挥斥方遒。
指点江山，激扬文字，粪土当年万户侯。曾记否，到中流击水，浪遏飞舟。

12、长征（毛泽东）
红军不怕远征难，万水千山只等闲。五岭逶迤腾细浪，乌蒙磅礴走泥丸。 
金沙水拍云崖暖，大渡桥横铁索寒。更喜岷山千里雪，三军过后尽开颜。

13、忆秦娥，娄山关（毛泽东）
西风烈，长空雁叫霜晨月。霜晨月，马蹄声碎，喇叭声咽。
雄关漫道真如铁，而今迈步从头越。从头越，苍山如海，残阳如血。

14、七律·到韶山（毛泽东）
别梦依稀咒逝川，故园三十二年前。
红旗卷起农奴戟，黑手高悬霸主鞭。
为有牺牲多壮志，敢教日月换新天。
喜看稻菽千重浪，遍地英雄下夕烟。

15、大江歌罢掉头东（周恩来）
大江歌罢掉头东，邃密群科济世穷。
面壁十年图破壁，难酬蹈海亦英雄。

```



## 四、补录

```
1、拟挽歌辞三首（晋·陶渊明） 
有生必有死，早终非命促。
昨暮同为人，今旦在鬼录。
魂气散何之，枯形寄空木。
娇儿索父啼，良友抚我哭。
得失不复知，是非安能觉！
千秋万岁后，谁知荣与辱？
但恨在世时，饮酒不得足。

在昔无酒饮，今但湛空觞。
春醪生浮蚁，何时更能尝！
肴案盈我前，亲旧哭我旁。
欲语口无音，欲视眼无光。
昔在高堂寝，今宿荒草乡；
一朝出门去，归来夜未央。

荒草何茫茫，白杨亦萧萧。
严霜九月中，送我出远郊。
四面无人居，高坟正嶣峣。
马为仰天鸣，风为自萧条。
幽室一已闭，千年不复朝。
千年不复朝，贤达无奈何。
向来相送人，各自还其家。
亲戚或余悲，他人亦已歌。
死去何所道，托体同山阿。

```

```
2、与朱元思书（南北朝·吴均） 
风烟俱净，天山共色。从流飘荡，任意东西。自富阳至桐庐一百许里，奇山异水，天下独绝。
水皆缥碧，千丈见底。游鱼细石，直视无碍。急湍甚箭，猛浪若奔。
夹岸高山，皆生寒树，负势竞上，互相轩邈，争高直指，千百成峰。
泉水激石，泠泠作响；好鸟相鸣，嘤嘤成韵。蝉则千转不穷，猿则百叫无绝。
鸢飞戾天者，望峰息心；经纶世务者，窥谷忘反。横柯上蔽，在昼犹昏；疏条交映，有时见日。

```

```
3、秋风词（唐·李白） 
秋风清，秋月明，
落叶聚还散，寒鸦栖复惊。
相思相见知何日？此时此夜难为情！
入我相思门，知我相思苦，
长相思兮长相忆，短相思兮无穷极，
早知如此绊人心，何如当初莫相识。

```



## 五、编辑

---

- 无为徐生

```
无为徐生是本人昵称，笔名，也是今日头条号、微信公众号、百度百家号的名称。
之所以叫这个名字，是根据本人的籍贯、思想、性别、性格等等综合条件来的。

无为是本人老家，安徽无为，风景秀丽，历史悠久。
无为也是一种道家思想，顺其自然，因时而行。
摒弃妄自作为，远祸慎行，追求朴素节俭、清静寡欲的境界。
徐是本人的姓，男生，所谓斯文有礼谓之生，故名徐生。

综上种种，得名-无为徐生，希冀无为有为，徐生长生。
人生在世，有所作为，文化长生，思想永恒。
--202108

```


| 无为徐生   | 今日头条<br/>[头条号]( https://mp.toutiao.com/auth/page/login )    |  微信<br/>[公众号]( https://mp.weixin.qq.com ) |  百度<br/>[百家号]( https://baijiahao.baidu.com ) |
| ---------  | ---------------------- |  ----------     |  ----------             |
|  古文诗词                           | [地址]( https://www.toutiao.com/a7003283856115827211 ) | [地址]( https://mp.weixin.qq.com/s?__biz=Mzg4NDY2OTM0Mg==&mid=2247483806&idx=1&sn=4500613e5f147e17ad98fec394cfdffa ) | [地址]( https://baijiahao.baidu.com/s?id=1710313154461293046 )  |
|  markdown在线编辑与软件             | [地址]( https://www.toutiao.com/a7003268842931651079 ) | [地址]( https://mp.weixin.qq.com/s?__biz=Mzg4NDY2OTM0Mg==&mid=2247483689&idx=4&sn=ff560bd82820b061585b703b9fb613d4 ) | [地址]( https://baijiahao.baidu.com/s?id=1710211852593815557 )  |
|  书法练习轨迹--明月几时有-简洁版    | [地址]( https://www.toutiao.com/a7003584972175147528 ) | [地址]( https://mp.weixin.qq.com/s?__biz=Mzg4NDY2OTM0Mg==&mid=2247484053&idx=1&sn=566337c54d85fcd169615406a2715bf0 ) | [地址]( https://baijiahao.baidu.com/s?id=1710213157644580034 )  |

---


